http://www.yso.fi/onto/yso/p26883 hiukkaspäästöt
hiukkaspäästöt hiukkaspäästöt
Sylinterin ja pakokanaviston keraamipinnoitteen vaikutus dieselmoottorin hiukkaspäästöihin, lämpötaseeseen ja sylinteripaineeseen
Tässä opinnäytetyössä tutkittiin työkonedieselmoottorin palotilojen ja pakokanavien keraamisten pinnoitteiden vaikutusta hiukkaskokojakaumaan, lämpötaseeseen ja sylinterinpaineeseen. Opinnäytetyö on jatko-osa Mikko Saariojan Turun ammattikorkeakoulun polttomoottorilaboratoriolle tekemälle opinnäytetyölle, jossa tutkittiin sylinterin ja pakokanaviston eristämisen vaikutusta polttomoottorin päästöihin ja suorituskykyyn. Tutkimuksissa käytettiin moottorina ACGO Power 44-cwa -työkonedieselmoottoria. Keraamisten pinnoitteiden vaikutusta tutkittiin kolmella eri versiolla. Ensimmäisessä versiossa oli pinnoitetut männän laet. Toisessa versiossa oli pinnoitetut sylinterinkannen palotila, venttiilien lautasten alapuolet ja pakokanavat. Kolmannessa versiossa myös pakosarja ja turboahtimen turbiinipesä oli pinnoitettu. Työn tuloksena havaittiin, että hiukkaskokojakaumassa, sylinterinpaineissa ja lämpötaseessa ei syntynyt merkittäviä muutoksia vakiomoottorin ja pinnoitettujen versioiden välillä. Useimmissa mittauspisteissä tulokset huononivat verrattaessa pinnoitettuja versioita vakiomoottoriin.
Voiteluaineiden ja polttonesteiden vaikutus työkonedieselmoottorin pakokaasun hiukkaskokojakaumaan
Ilmanlaatu pääkaupunkiseudulla vuonna 1993 : sisältää katsauksen talvikauden 1993-1994 ilmanlaadusta
Päästönmittausten perusteet
Työkonedieselmoottorin ruiskutusparametrien optimointi SCR-käyttöä varten
Pienhiukkasista lisää tietoa : Raahen terästehdas haluaa vähentää päästöjään täsmätorjunnalla
Pienhiukkaset ovat halkaisijaltaan alle 2,5 mikrometrin kokoisia hiukkasia. Pienhiukkasten arvellaan aiheuttavan vakavia hengitystieoireita. Nykyisin huomio on kiinnitetty erittäin pieniin (alle 20 nm) nanohiukkasiin. Nanohiukkaset ovat niin pieniä, että ne voivat tunkeutua syvälle keuhkoihin ja jopa verenkiertoon asti. Tämän vuoksi nanohiukkasten tutkiminen on tänä päivänä erittäin tärkeää. Tämän opinnäytetyön tavoitteena oli selvittää työkonedieselmoottorin ruiskutuksen säätöparametrien sekä erilaisen polttoaineen ruiskutussuuttimen vaikutus pienten hiukkasten lukumäärään ja massaan sekä kaasumaisiin päästöihin ja polttoaineen ominaiskulutukseen. Mittaukset suoritettiin Turun ammattikorkeakoulun moottorintutkimuslaboratoriossa AGCO Sisu Power 44 -moottorilla. Parametrimuutosten vaikutuksia tutkittiin neljässä kuormituspisteessä. Muutettavia säätöparametreja olivat pääruiskutuksen ruiskutuspaine ja -ennakko sekä Pilot- ja Split-apuruiskutuksien ainemäärä ja ruiskutusajoitus. Lisäksi tutkittiin suuttimen geometrian vaikutusta ISO-8178 C1 -testisyklissä.  Parametrimuutosten tutkimustuloksista selvisi, että pääruiskutuksen ruiskutuspaine ja -ennakko aiheuttivat suurimmat muutokset moottorin päästöihin ja polttoaineen ominaiskulutukseen. Apuruiskutuksien avulla voidaan tulosten mukaan saavuttaa pieniä parannuksia. Huomionarvoinen tutkimustulos on, että hiukkasmassan pienentyessä pienten hiukkasten lukumäärä saattaa kasvaa. Suutintutkimuksen tulosten perusteella prototyyppisuuttimet eivät aiheuttaneet suuria muutoksia tutkittaviin suureisiin.
Jälkikäsittelylaitteistojen vaikutus stage 3b -tasoisen työkonedieselmoottorin hiukkaspäästöihin
EU asettaa rajat kattiloiden hiukkaspäästöille
Tiivistelmä.
Boliden Kokkolan hiukkasmaisten hajapäästöjen arviointi
Ilmastointisuodattimien valinta ja vertailu
Dekati valmistaa pienhiukkasmittalaitteistoja
Tämän opinnäytetyön tavoitteena oli löytää parempi vaihtoehto nykyisille sarjatuotantosuuttimille tukkeutumisherkkyys huomioiden. Lisätavoitteena oli löytää mahdollisia jatkohyödyntämis- ja parannuskeinoja suoritetulle tukkeutumistutkimukselle. Työ suoritettiin Turun ammattikorkeakoulun moottoritutkimuslaboratoriossa ja sen pääyhteistyökumppanina toimi Agco Power Oy. Työssä ikäytettiin nopeutetusti työkonedieselmoottorin erilaisia suutinsarjoja ja verrattiin niiden tuloksia päästöjen, suorituskyvyn ja tukkeutumisen osalta ennen ja jälkeen ikäytyksen. Ikäytysajo suoritettiin referenssisuutinsarjalle ja kolmelle uudelle tutkimussuutinsarjalle, jotka oli nimetty numeroin 1, 2 ja 4. Suutinkärkien reikiä ikäytettiin käyttämällä sinkkirikastettua polttoainetta. Suutinten tukkeutumisherkkyyttä tutkittiin havainnoimalla mahdollisten tukkeutumisten aiheuttamia muutoksia moottorin suorituskyvyssä ja päästöissä. Tukkeutumista arvioitiin välillisesti ruiskutettavan polttoainemäärän muutoksen perusteella. Yhden ikäytysajon pituus oli noin 40 tuntia. Kaikki suutinsarjat vertailtiin rajamomenttiajolla, ISO-8178-standardin mukaisella C1-mittauksella ja NRTC-syklillä ennen ja jälkeen ikäytyksen. Käytetyt polttoaineet analysoitiin Vaasan yliopiston Biopolttoainelaboratoriossa. Pienin ikäytyksen aikainen tukkeutuminen oli suutinsarjalla 2 ja suurin referenssisuutinsarjalla. Suutinsarjan 4 tukkeutuminen oli toiseksi pienin ja suutinsarjan 1 tukkeutuminen oli lähes yhtä suuri kuin referenssisuutinryhmällä. Suutinsarjat 2 ja 4 erottuivat kahdesta muusta suutinryhmästä pienimmillä tehohäviöillä. Sarjalla 2 oli pienimmät NOX- ja HC-päästöt ja referenssisuuttimia hieman pienemmät CO2-päästöt, mutta referenssisuuttimia huomattavasti korkeammat CO- ja PM-päästöt. Suutinsarjan 4 päästöt olivat lähellä referenssisuutinsarjan päästöjä. Tutkimuksen kumpikin tavoite saavutettiin.
Helsingin energiapäätös 2015 : avoin arviointi terveys-, ilmasto- ja muista vaikutuksista
Metsän vaikutus tieliikenteen hiukkaspäästöjen leviämiseen
Ympäristövyöhyke Helsingissä ja eräissä Euroopan kaupungeissa vuonna 2012
Metsä liikenteen hiukkasmaisten epäpuhtauksien sitojana
Puun pienpolton hiukkaspäästöjen vähentäminen sähkösuodattimella : sähkösuodattimen erotustehokkuus ja vaikutus hiukkasten tuhka-hiili-suhteeseen
Tämän opinnäytetyön tarkoituksena on selvittää katsastuksen yhteydessä tehtävän dieselpäästömittauksen toimintatapoja sekä siihen liittyviä määräyksiä eri Euroopan maissa. Tavoitteena on saada luotettavaa tietoa tutkittavien maiden dieselpäästömittauksen menetelmistä ja periaatteista. Tutkimuksen kohteena ovat dieselkäyttöiset henkilöautot, jotka kuuluvat vähintään Euro 4 päästöluokkaan. Työ kuuluu VTT:n koordinoimaan TransSmart-tutkimusohjelmaan ja tutkimustulokset menevät Trafin käyttöön. Turun ammattikorkeakoulussa toteutettuun tehtäväkokonaisuuteen on kuulunut myös uudentyyppisen hiukkasten massavirtaa mittaavaan laitteen tutkimus, jonka tulokset on raportoitu kahdessa muussa opinnäytetyössä. Dieselautot aiheuttavat huomattavan suuria pienhiukkas- ja typpioksidipäästöjä. Euroopan unionin yksi merkittävimmistä tavoitteista päästöjen vähentämisen kannalta on alentaa nimenomaan näitä päästöjä. Sen vuoksi Euroopan unionissa on säädetty direktiivejä ja säädöksiä dieselajoneuvojen päästöjen osalta. Työssä esitellään merkittävimmät säädökset EU:n tasolla. Dieselkatsastuksen päästömittauksessa noudatetaan yleisesti direktiiviä 96/96/EC. Työssä verrataan eri maiden katsastuksen päästömittausmenetelmiä toisiinsa sekä Suomen käytäntöön. Lisäksi kiinnitetään huomiota hiukkassuodattimen esittelyyn ja vaatimuksiin, savutusmittalaitteen ominaisuuksiin sekä katsastusaikatauluihin eri maissa. Tärkeimpänä lähteenä eri maiden dieselpäästömittauskäytäntöjen selvittämiseksi toimi kysely, joka lähetettiin tutkittavien maiden liikenneministeriöille ja katsastuskonttoreille. Kysely lähetettiin kymmeneen eri maahan ja vastaus saatiin kuudesta eri Euroopan Unioniin kuuluvasta maasta.Kyselyn tuloksista käy ilmi, että dieselpäästömittauksen menetelmät ovat pääosin samankaltaisia tutkittavissa maissa, mikä johtuu osaltaan yhteisestä lainsäädännöstä. Mittauksen yksityiskohdat sen sijaan eroavat toisistaan. Eroja maiden välillä löytyy esimerkiksi käytettävistä absorptioraja-arvoista, mittauksen toteutuksesta ja tietyistä katsastusmääräyksistä. Saadut tulokset antavat hyviä vertailukohtia Suomessa tehtävään dieselpäästömittaukseen.
Ruiskutussuuttimien tukkeutumistutkimus
Dieselautojen katsastuspäästömittauksen kehittäminen : Euro 5 – ja Euro 6 –päästötason henkilöautot
Dieselpakokaasupäästöjä on ryhdytty rajoittamaan lähes joka puolella maailmaa. Rajoittaminen johtuu osittain kasvaneista kuljetusmääristä sekä lisääntyneestä populaatiosta, mutta myös siitä syystä, että dieselpakokaasun epäillään aiheuttavan negatiivisia terveysvaikutuksia ihmiskehossa. Lisääntyneen kiinnostuksen myötä hiukkasmassan tuotantoa on pyrittävä laskemaan entisestään, sillä vuonna 2010 WHO julkaisi todisteita dieselpakokaasun syöpää aiheuttavista ominaisuuksista ihmiskehossa. Opinnäytetyön tarkoituksena oli tutkia Stage 3B -tasoisen työkonedieselmoottorin hiukkaspäästöjä yleisimmillä jälkikäsittelylaite-yhdistelmillä. Tutkittavina asioina oli sekä hiukkasmassa että pienhiukkasten kokojakauma. Tutkimusmoottorina käytettiin AGCO Power Oy:n 44 AWI -moottoria. Tutkimuksen eri vaiheissa moottoriin oli kiinnitettynä hapetuskatalyytti eli DOC, osavirtaus hiukkassuodatin eli POC, täysvirtaus hiukkassuodatin eli DPF sekä typen oksidien tuotantoa rajoittava SCR. Opinnäytetyö suoritettiin osana TEKES:in TREAM-hanketta, jossa oli mukana Metropolia ammattikorkeakoulu, Tampereen teknillinen yliopisto, Vaasan yliopisto, AGCO Power Oy, Dinex Ecocat Oy, Neste Oil Oyj sekä muita alan yrityksiä. Opinnäytetyön aikana pyrittiin ymmärtämään paremmin, miten nykyaikaiset pakokaasun jälkikäsittelylaitteet vähentävät pienhiukkasten määrää. Tänä päivänä näihin mikroskooppisen pieniin pakokaasukomponentteihin on alettu kiinnittää enemmän huomiota kiristyvien pakokaasulainsäädäntöjen sekä terveysvaikutusepäilyjen ohjaamana. Tällä hetkellä uusin EU:n alueella voimassaoleva pakokaasupäästöluokka työkonedieselmoottoreille on Stage 3B, joka asettaa moottorin hiukkasmassapäästörajat hyvin alhaisiksi. Vuonna 2014 voimaan astuu Stage 4, joka tulee asettamaan typen oksidien määrät lähelle nollaa. Vuosikymmenen lopulla todennäköisesti voimaantuleva Stage 5 tullee asettamaan työkonedieselmoottoreille hiukkaslukumäärärajoituksen, kuten Euro 6 asetti kuorma-automoottoreille.
Tämän opinnäytetyön tavoitteena on selvittää, olisiko nykyistä dieselautojen käytönaikaista päästöjen valvontaa syytä kehittää. Samalla verrataan kehitteillä olevaa uutta mittausmenetelmää nykyisin käytössä olevaan valon läpäisyyn perustuvaan mittausmenetelmään, opasiteettimittaukseen, joka tehdään moottoria ryntäyttämällä. Määräaikaiskatsastuksissa opasiteettimittauksella on tarkoitus seuloa pois liikenteestä, tai korjattavaksi, liikaa hiukkasia päästävät dieselautot. Dieselmoottorien kehityksestä johtuen uudet päästörajat täyttävät dieselautot tuottavat hiukkasia niin vähän, että käytössä oleva mittausmenetelmä ei havaitse päästöjä lainkaan. Tämän vuoksi on syytä etsiä vaihtoehtoa päästömittaukselle, jotta mittausmenetelmä pysyisi moottorien kehityksen tahdissa mukana. On outoa, että katsastuksen päästörajoja ei ole tiukennettu siirryttäessä Euro 4 –tasosta ylöspäin, vaikka sallitut hiukkaspäästöt ovat Euro 5 –tasoisilla autoilla huomattavasti pienemmät, vaan Euro 5 - tai uudemman päästötason täyttävien dieselautojen päästöraja hiukkaspäästöjen osalta on sama kuin Euro 4 –tasoisilla. Työhön kerättiin kahdella eri mittausmenetelmällä yhteensä 288 mittaustulosta sekä yhden auton virallisen EU-testisyklin mukainen päästömittaus. Tuloksista tehtiin tilastoanalyysi, joka vertaa mittausmenetelmien eroa sekä katsastuksessa käytettävän hiukkaspäästömittauksen korrelaatiota viralliseen auton tyyppihyväksynnässä käytettävään mittaukseen. Kustakin autosta otettiin yhteensä neljä mittausta, kaksi kummallakin mittalaitteella, mitattuja autoja oli siis yhteensä 72 kappaletta. Tuloksista on selvästi nähtävissä, että mittalaitteiden mittausmenetelmän ero on havaittavissa. Nykyisin katsastuksessa käytössä olevan opasiteettimittauksen tuloksissa oli suurempi vaihteluväli ja suuremmat erot tuloksissa yksittäisen auton kohdalla peräkkäisten mittausten välillä kuin vertailtavana olleella uudella mittausmenetelmällä. Tulosten perusteella voidaan sanoa, että vertailtavana ollut uusi mittausmenetelmä on johdonmukaisempi ja tarkempi.
Muuttuvat ajotilanteet aiheuttavat uudentyyppisiä ajoneuvojen hiukkaspäästöjä
Työkonedieselmoottorin säätöparametrien vaikutus hiukkaspäästöihin
Leijupetikattiloiden päästöjen vertailu
Pienpoltto pääkaupunkiseudulla
Pientalojen puunpoltto aiheuttaa merkittävää altistumista pienhiukkasille
Dieselkatsastuksen päästömittaus eri Euroopan maissa
Kiintoaineen tuulikammiotestien suunnittelu ja päästökirjaston luonti
Biomassan polton, liikenteen ja kaukokulkeuman hiukkaspäästöt haitallisia sepelvaltimopotilaille
Aurinikoenergian potentiaali hiukkaspäästöjen vähentämisessä
Tämä opinnäytetyö on osa työkonedieselmoottorin tutkimustyötä, jonka tavoitteena on saada Agco Power 66 AWI -moottori alittamaan Stage 4-päästörajat. Työssä tutkittiin työkonedieselmoottorin ruiskutuksen parametrien vaikutusta päästöihin, jäähdytystehohäviöitä sekä SCR-pakokaasujärjestelmän vaikutusta typen oksidipäästöihin. SCR-järjestelmä mitattiin ja optimoitiin 30:ssä eri mittapisteessä. Mittapisteet koostuivat eri kuormitusasteista ja eri pakoputkiston lämpötiloista. SCR:n optimitoimintalämpötila pelkistysreaktioille on yli 260 astetta, mutta tutkimuksia tehtiin myös tätä alemmissa lämpötiloissa toiminnan varmistamiseksi kaikissa olosuhteissa. Työn lopuksi haluttiin selvittää NOx-PM trade off -kuvaaja, jonka avulla nähdään, millä polttoaineen kulutuksella ja alpha-ration arvoilla on mahdollista päästä Stage 4:n rajoihin. Tutkimus tehtiin kokeellisena Turun ammattikorkeakoulun moottorintutkimuslaboratoriossa syksyn 2010 ja kevään 2011 aikana. Tutkimus tehtiin yhteistyössä Agco Power Oy:n kanssa ja tutkimuskomponentit toimitti Agco Power Oy. Haluttuihin hiukkasten ja typen oksidipäästöihin ei päästy tutkimuksen komponenteilla ja säädöillä. Stage 4-päästövaatimuksen rajoihin tarvitaan yhteisovelluksia varsinkin hiukkassuodattimen kanssa.
Mustahiilihiukkaset ja ilmasto
Moottoriöljyn ikääntymisen vaikutus päästöihin dieselmoottorissa
