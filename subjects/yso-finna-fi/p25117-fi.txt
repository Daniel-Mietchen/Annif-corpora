http://www.yso.fi/onto/yso/p25117 taiteilijuus
taiteilijuus taiteilijuus
Suurimpia omaa taidettani määrittäviä kysymyksiä tuntuvat olevan kysymys luottamisesta ja yhdessä olon kysymykset. Miten rakentaa luottamusta? Miten mahdollistaa yhdessä oloa? Minulle teatteri on mahdollisuus ja tekosyy yhdessä oloon, lähekkäin oloon. Yhteen kokoontuminen on sinällään valtava asia. Taide on suurta, teatteri on suurta, kummallakin on mahdollisuus avautua johonkin ihmistä suurempaan, iäiseen ja pyhään. Esityksen tekeminen on tunnun seuraamista, intuition ja vaiston varaista toimintaa. Kytkeytymistä sanomattomaan, tuntemattomaan, sitä vasten oloa, sitä liki oloa, kuulolla oloa, kuuntelua. Se on kerrosten läpi menemistä, uppoutumista tai antautumista. On päästettävä irti, päästettävä määritelmistä, tietämisestä aina uudelleen. Aina uudelleen heittäydyttävä. Taide on enemmän alttiiksi asettumista, valmistautumista, virittymistä, tilan tekemistä ja virittämistä jollekin tulla, mikä on tuloillaan, kuin keksimistä. Se suhdetta johonkin, mikä ei ole ihmisestä. Sen suhteen vaalimista. Sille avautumista ja antautumista. Mikä tuntuu tärkeältä, on tietty naiivius, älyvapaus ja ei-tietäminen tekemisessä samalla tosissaan ollen. Anarkistinen asenne, jossa ei anna kenenkään kävellä ylitseen, alentaa. Tekemisen kaavojen, vanhojen tottumusten ja sovinnaisuuksien vastainen asenne, niitä kysyvä, uusille alueille etsiytyvä tekeminen. Kai siksi tunnen nykyiselläni asettuvani teatterin ja esitystaiteen välimaastoon. Teatterin kieli tuntuu lukitulta, konventioiden kovettamalta ja luuduttamalta jo tunnetulta alueelta, jossa toimintaa voidaan arvioida vertaamalla sitä normiin. Minua kiinnostaa kohtaaminen noiden rakenteiden pettäessä, noiden rakenteiden varjossa, alla, salaa, huolimatta, varkain. Välitön, ei normitettu kohtaaminen. Oman työskentelyn ytimessä on esiintyjän ja katsoja-kokijan vuorovaikutus. Kaltaistuminen, tapahtuminen, herkistyminen. Esitys tapahtuu katsoja-kokijan ruumiilla, ruumis-mielessä tai yleisön muodostaman kollektiivin ruumiissa, ruumis-mielessä. Virittyneet, vakuttuvat, hengittävät ja huokoiset esiintyjät. Ilmavuus ja keveys. Iskevyys. Ajan ja tilan tekeminen. Kysymyksinä: Miten voisi elää yhdessä ja sovussa? Miten tehdä tiloja, joissa ihmiset voisivat olla toisilleen, luottaa, olla hauraina, olla kontaktissa, sietää toisiaan?  Lopputyö sen artikuloitumisena,  mitä on tuloillaan taiteessa,  elämässä, koulussa, toimijuudessa.  Auttaa esiin, auttaa kasvamaan, auttaa pariin.  Auttaa asennetta, auttaa avoimuutta, auttaa liittoutumista, auttaa toimijuutta, auttaa työtapoja.  Elävä, virtaava, vahva, verevä, voimakas, raivokas, hullu, tinkimätön, kirkas, rohkea, suuri, ennennäkemätön, -kokematon, inspiroiva, tajunnanräjäyttävä, taide
Tutkiva taiteilija : kysymyksiä kuvataiteen ja tutkimuksen avoliitosta / Jyrki Siukonen
Säihkyvä maailma
Tutkin opinnäytteeni kirjallisessa osiossa sitä, millaisina omat työnkuvani ja työtapani näyttäytyvät maisteriksi  valmistumisen kynnyksellä. Dramaturgian koulutusohjelman tutkintovaatimuksissa todetaan, että koulutus ei  valmista vain yhteen ammattiin, vaan antaa opiskelijalle valmiuksia luoda oma monialainen ammatinkuvansa.  Yritän hahmottaa, mitä tämä juuri minun kannaltani tarkoittaa: mihin koulutukseni on antanut valmiuksia,  millaisista produktioista olen hankkinut kokemusta ja mikä on tuntunut omalta tai kiintoisalta. Suhteutan omia  kokemuksiani dramaturgina ja näytelmäkirjailijana dramaturgikoulutuksen historiaan sekä muiden  taiteentekijöiden ajatuksiin. Puran suhdettani dramaturgin perinteisiin työnkuviin ja pyrin kuvaamaan, millaisten  uusien, innostavien ja vasta syntymässä olevien dramaturgina olemisen tapojen äärellä olen ollut.  Ensimmäisessä luvussa käsittelen kokemuksiani näytelmän kirjoittamisesta, minkä yhteydessä avaan myös  yleisempää suhdettani taiteen tekemiseen ja sen tavoitteisiin. Erityisesti käsittelen sitä ainoaa pitkää näytelmää,  jonka olen maisteriopintojen vaiheessa kirjoittanut itsekseni – taiteellista opinnäytettäni Kevätjuhla. Pyrin  hahmottamaan sen kautta omaa kirjoittajuuttani ja ominaislaatuani tällä hetkellä – mihin tartun, mistä lähden,  miten työskentelen. Avaan suhdettani kirjoittamiini henkilöihin ja puran sitä, mitä materiaalin henkilökohtaisuus  minulle tarkoittaa. Sivuan myös kokemuksiani kirjailijan ja ohjaajan yhteistyöstä.  Toisessa luvussa, Teatteri yhteisöllisenä kommunikaationa, syvennyn kolmeen prosessiin, joita voisi nimittää  yhteisöteatteriksi: Kansallisteatterin yleisötyö- ja teatterikasvatusosastolla tekemiini produktioihin Kontulan  aika! ja Vähän niinku benjihyppy sekä Teatterikorkeakoulun yleisökontaktikurssilla ohjaamaani, hoitolaitoksissa  ja sosiaalityön yksiköissä kiertäneeseen monologiin Ihminen tavattavissa. Käsittelen prosessien herättämiä  ajatuksia ja kysymyksiä muun muassa yleisösuhteesta ja tekijyydestä. Samalla pyrin avaamaan, mitä teatterin  yhteisöllinen perusluonne minulle tarkoittaa.  Kolmannessa luvussa, Keskeneräisyydestä, paneudun vielä siihen, miksi keskeneräisyys ja avoimeksi  jättäminen ovat minulle sekä olennainen esteettinen ja eettinen lähtökohta että väistämätön osa teatterin  tekemistä. Näkemykseni mukaan teatteritekstin kirjoittaminen on paitsi sanojen, myös aukkojen taidetta: ratoja,  raameja ja rakenteita, jotka jättävät tilaa potentiaaliselle esitykselle. Pohdin, onko käsikirjoittamisessa,  ohjaamisessa, koreografiassa ja kaikessa esityksen suunnittelussa kyse vain ankkureista, joiden pohjalle kaikkein  olennaisin asia – yleisöön ja hetkeen reagoiva elävä tilanne – voi syntyä. Käsittelen avoimuuden kysymystä myös  näytelmän rakenteen näkökulmasta: pohdin, miksi pidän avoimista lopuista ja vierastan lopullisia, kaikenkattavia  tilinpäätöksiä.
Taidepedagoginen opinnäytteeni on omakohtainen kertomus opettajuuden ja taiteilijuuden välisestä ristiriidasta. Avaamalla ammatillista kehityskaartani pyrin jäljittämään taiteilijaidentiteettiäni tanssinopettajana. Erityisesti tarkastelen oman tarinani kautta tanssinopettajan koreografisia positioita.  Käytän opinnäytteessäni narratiivista lähestymistapaa. Laajempi kertomus rakentuu omakohtaisista tarinoista tanssipolkuni varrelta, sekä kahden itselleni käänteentekevän taiteellis-pedagogisen prosessin raportinomaisista kuvauksista. Kertomuksen aineisto on omaa ammatillista kehittymistä kuvaavia tarinoita; taiteellis-pedagogisten prosessien aikana tehtyjä päiväkirjamerkintöjä, prosessikuvauksia, ja proosamuotoisia tarinoita muistoista taiteilijapolkuni varrelta.  Kertomus alkaa aiheen ja lähestymistavan esittelyllä. Toisessa luvussa kerron kohtaamistani haasteista koreografisessa työskentelyssä, joka tanssinopettajan työhön olennaisesti kuuluu. Esittelen myös ryhmälähtöistä työtapaa, devising:ia, joka on muuttanut suhtautumistani niin koreografian tekemiseen kuin opetustyöhön yleensä. Kolmas ja neljäs luku kuvaavat kahta erilaista taiteellis-pedagogista prosessia, joissa olen käyttänyt ryhmälähtöistä työtapaa. Lopuksi analysoin tekstiä käyttäen dekonstruktiota. Sen kautta pyrin asettumaan hetkeksi etäämmälle omakohtaisista kokemuksista ja tarkastelemaan tekstissä ilmeneviä binaarisia vastakohtia, sekä kätkettyjä merkityksiä. Toisin sanoen nimeän niin omaan ammatti-identiteettiini vaikuttavia kuin mahdollisesti koko ammattiryhmää koskevia diskursseja.
"Sanalla sanoen tunsin tulleeni aivan toisenlaiseen maailmaan" : romantiikka ja säätyläisyys osana taiteilija Mathilda Rotkirchin Euroopan matkaa 1840-1841
Maailman vahvin tyttö : matka harjoittelemisen pelosta harjoittelemiseen
Varjoista valetut : tutkielma naiskuvataiteilijoiden masennuksesta
22 tapaa : taiteellinen ajattelu suomalaisessa nykytaiteessa / [teksti Maria Hirvi-Ijäs]
Idea - ajatusmaailma taideteoksen takana
Tokallinen toellisuutta : 10 pohjoista todentekijää / toimittanut Pia-Maria Lausas
Tämän työn lähtökohtina ovat pohdintani näyttelijyydestä ja minua eniten kiinnostavat teemat sen ympärillä. Työssäni reflektoin minuun vaikuttaneita kokemuksia niin Teatterikorkeakoulu-vuosieni kuin aikaisemmankin elämäni varrelta. Useiden pohdintojen pohjana on myös siirtymiseni opiskelijuudesta työelämään. Työni sekoittaa erilaisia kirjoittamisen muotoja asiatekstistä aina runouteen saakka. Erilaisilla kirjoitustyyleillä ja valokuvilla käytän omaa valtaani rikkoa työni kokonaisrakennetta. Valmistun ammattiin, jossa tulen aina olemaan keskeneräinen. Sitä kuvastaa myös tämä opinnäytetyöni, joka loppuu kesken. Pohdin sitä, miten sukupuoleni vaikuttaa näyttelijäntyöhön ja siinä kokemaani tunteeseen vallasta. Käytän tässä apunani muun muassa Anna Paavilaisen Play rape –näytelmää, jossa puretaan taitavasti valtarakenteita ja niiden johdoksia. Näytelmä rohkaisee minua uskomaan, ettei minun nuorena, feministisenä, aloittelevana näyttelijänä pidä pelätä totuttujen konventioiden kyseenalaistamista. Näyttelijäntyöni kulmakivi on läsnäolo näyttämöllä. Tähän taas tarvitsen tunteen oikeanlaisesta sisäisestä energiasta. Pohdin, mitkä tekijät vaikuttavat oikean energian löytämiseen. Päätelmäni on, että luottamus itseen ja omaan näyttelijäntyöhön edesauttaa vapautumistani näyttämöllä, joka taas mahdollistaa läsnäolon ja oikean energian löytämisen. Oikeanlainen energia edesauttaa myös sitä, että kykenen näyttelijänä ottamaan itselleni tilaa. Tilan ottaminen on mielestäni keskeinen keino käyttää valtaa suhteessa itseensä ja muihin. Koen suhteeni omaan kehooni vaikuttavan hyvin vahvasti siihen, miten pystyn ottamaan tilaa niin näyttämöllä ja kuin yleisemminkin työryhmässä toimiessani.   Tärkeä havainto tässä yhteydessä on myös se, että pystyn tiedostavalla ajattelulla hallitsemaan esiintymisjännitystäni, joka on haitannut tilanottamistani näyttelijänä. Käyn läpi henkilökohtaisia kokemuksiani valtarakenteista erilaisten töideni kautta. Ryhmässä toimiminen tekee henkilökohtaisen vallan positiivisesta hyödyntämisestä haastavaa. Pohdin, millaiset asiat ovat vaikuttaneet minuun siten, että olen tuntenut menettäväni vallan näyttelijäntyölliseen ilmaisuuni. Pyrin löytämään keinoja näiden asioiden ennaltaehkäisyyn. Viimein annan ehdotuksen siitä, miten näyttelijäntaiteen koulutusohjelma voisi auttaa opiskelijoita tiedostamaan valtarakenteita ja saamaan rohkeutta toimia itsenäisinä taiteilijoina niiden keskellä. Päätän työni sanomalla viimeiset sanat.
"Näen maailman kuvina."
Kuvataidekasvattajat erityisosaajina: Lapin yliopiston kuvataidekasvatuksen opiskelijoiden kuvataiteelliset erityisosaamisen alueet
Nytkö pitäisi olla valmis? : oma matkani teatteriopettajan maisteriohjelmassa
Minä, taiteilija : pohdintoja askelista, joita minun on täytynyt ottaa kasvaakseni taiteilijaksi
Käytän siirtolapuutarhaelämää ja kasvukautta metaforana taiteilijuudelle, kiireelle sekä kiireettömyydelle. Kirjallisessa opinnäytetyössäni keskeisiä käsitteitä ovat puutarhaelämä - taiteilijuus - kiirettömyys. Olen rakentanut käsityksen paikastani nykytaiteen kentällä näitä teemoja käsittelemällä. Olen tehnyt graafisen suunnittelijan töitä vuodesta -82 alkaen. Tänä aikana työ on muuttunut tietokonepohjaiseksi. Viimeiset parikymmentä vuotta työelämässä ovat olleet vanhasta pois oppimisen ja uusien ohjelmien sekä järjestelmien oppimisen aikaa. Kiire on joka paikassa ja päivittäistä. Tarkastelen kirjallisessa opinnäytetyössäni näyttelyäni, jonka teema oli houkutuslinnut. Houkutuslinnun tehtävä on houkutella. Päämääräni on houkutella katseita ja herättää ajatuksia. Tarkastelen myös minua kiinnostavia tekniikoita, piirtämistä, kohopainoa ja videota. Olen kuvataiteilija, graafinen suunnittelija ja jotain siltä väliltä. Graafinen suunnittelu tulee kulkemaan aina käsi kädessä kuvataiteilijan tehtäväni kanssa. Mutkittelen joustavasti jossain näiden kahden ammatin välitilassa, välillä enemmän viihtyen toisen puolella. Ensimmäisessä luvussa olen käsitellyt menneitä kasvukausia. Toisessa luvussa käsittelen nykyistä kasvukautta ja viimeisessä tulevia kasvukausia. Näiden kolmen pääotsikon puitteissa olen pohtinut omaa tekemistäni. Päätelmäni, että kiireettömyys on välttämätön itsestäänselvyys kuvataiteilijan työssä. Työnsä merkitystä on kunnioitettava ja annettava työlleen tarpeeksi aikaa. Tällaisten työolosuhteiden rakentamiseen aion keskittyä tulevaisuudessa.
Toiminta ja improvisaatio : minun tarinani
"Kaiva siitä, missä seisot" : taidekasvattajaksi kasvaminen taidekasvatusopiskelijoiden kandidaatin tutkielmien johdannoissa 2000-2010
Teos jota ei koskaan tapahtunut : muistiinpanoja matkalta
Suomen taiteilijoille = Till Finlands konstnärer / Uno Alanco
Mökkiperältä maailmalle / Riitta Ojanperä
Taiteilija ja aika / Unto Pusa
Pisteen paikka ja muita tiloja : taiteellisen prosessin kokemus
Lapsen taiteilijuudesta ja tekijyydestä
Taiteilijan määrittely : refleksiivisyyden esteitä ja edellytyksiä taidepoliittisessa tutkimuksessa / Sari Karttunen
Jatkuvaa modulaatiota : näyttelijä muutosten keskellä
Levitaation elkeet
Mistä on taiteilijat tehty? : silmästä, mielestä, ruumiista, kielestä... niistä on taiteilijat tehty : [näyttely: Silmä ja mieli : Nykytaiteen museo Kiasma 29.5. - 19.9.2004] / toim. Otso Kantokorpi & Marja Sakari
Opinnäytteeni kirjallinen osio Esseistinä esityksen teossa käsittelee kirjoitusprosessien ja esitysprosessien eroja ja yhtäläisyyksiä ja erityisesti niiden esseemäisyyttä.  Luku ”Esseestä asenteena” pyrkii näyttämään, mitä esseemäisyys tekijän asenteena voisi pitää sisällään ja millaisiin työskentelytapoihin se ohjaa. Tärkeimpinä innoittajina tähän ovat erilaiset esseen olemusta koskevat luennot sekä Johanna Venhon toimittama esseekokoelma Mitä essee tarkoittaa? (2012). Esseen olemukseen ja esseistin asenteeseen liittyvät rohkeus, avoimuus ja kysymisen taito. Esittelen esseistin tekijänä, joka uskaltaa mennä päin tuntematonta, ei-tiedettyä ja työnsä kautta näin hahmottelee uusia avauksia maailman ilmiöistä, ympäristöstään tai itsestään. Esseisti ei siis esitä pelkkiä valmiita väitteitä tai mielipiteitä vaan tarkastelee aiheitaan monelta suunnalta. Esseistin asenne liittyy läheisesti filosofi Jacques Ranciéren kirjoituksiin poliittisen taiteen yhteydestä sekä koreografi Deborah Hayn havainnon harjoittamisen menetelmään.  Kirjoitus- ja esitysprosesseja vertailevassa luvussa kuvaan merkittäviä teosprosessejani ja koetan niiden kautta näyttää ajattelussani maisteriopintojen aikana tapahtunutta muutosta. Tuo muutos koskee sitä, miten hahmotan teoksen ja tekijän suhdetta sekä vahvaa ruumiillisuuden esiin nousua tekijäidentiteetissäni. Se on siirtymistä teosprosesseissa ideoiden metaforisesta esittämisestä kohti materiaalisuuden puhetta, tapahtumista todella. Kirjoitan myös esiin havainnon siitä, että tekstien parissa kykenen pitämään tarpeellisen etäisyyden teokseeni mutta esityksen parissa olen vasta löytämässä tuota erillisyyttä. Erillisyyteen liittyy oivallukseni taiteilijasta työskentelevänä, työkalujaan käyttelevänä ja silti hetken kuuntelulle herkkänä pysyvänä toimijana. Taiteilijan työ ei siis ole mystistä neroutta vaan maailmaa kohti avautumista, materiaalien työstämistä ja lopulta työnsä esille, dialogiin asettamista. Kirjaan havaintojani siitä, miten minä koreografina en voi tehdä teoksia ilman ruumiillista työskentelyä, ilman nyt-hetkessä olemista enkä ilman rohkeutta olla myös tietämätön ja hapuileva. Ajattelu- ja toimintatavoissani tapahtunut muutos noudattelee muutosta, joka on ollut käynnissä laajemmin tanssin ja esittävien taiteiden kentällä viimeistään 1960-luvulta alkaen ja jota mm. Erika Fischer-Lichte sekä Ramsay Burt käsittelevät teksteissään.  Viimeinen varsinainen luku ennen yhteenvetoa erittelee taiteellisen opinnäytteeni Corpus domesticus – jorataanks? -teoksen prosessia ja työryhmän työskentelyä siinä. Pohdin, miten työskentelyni onnistui olemaan esseististä ja miten se vaikutti muuhun työryhmään sekä lopputulokseen, itse teokseen. Liitän mukaan myös Corpus domesticuksen koreografisen käsikirjoituksen.
Tämä opinnäytetyö tutkii kulttuurin ja ympäristön merkityksellisyyttä taiteilijaksi kasvamisessa ja oman taiteilijuuden löytämisessä. Työ käsittelee aihetta sisältäpäin keskittyen omaan teatteritaustaani ja Turun Taideakatemian teatterikoulutukseeni sekä erityisesti vaihto-opiskeluvuoteeni Viljandin Kulttuuriakatemiassa lukuvuonna 2013-2014. Tutkielma paitsi analysoi ja tekee huomioita Viljandin koulutuksesta käyttäen vertailukohtana sekä aiempaa teatterikoulutustani että omaa subjektiivista pohdintaani teatterista, toimii se myös henkilökohtaisena sukelluksena itseeni teatterintekijänä ja taiteilijana, omiin vahvuuksiini ja heikkouksiini sekä omaan ammatilliseen osaamiseeni suhteessa muihin tekijöihin ja ennalta tuntemattomiin ympäristöihin. Opinnäytteeni tutkii myös erilaisia teatterillisia näkemyksiä sekä käytännön työtapojen ja periaatteiden yhtäläisyyksiä ja eroavaisuuksia näiden kahden edellä mainitun oppilaitoksen välillä, sekä sitä, miten ne ovat vaikuttaneet omiin näkemyksiini ja ajatuksiini. Mikä minussa muuttui, kun vaihdoin koulua ja kulttuuria - vai muuttuiko?
Käsityöläismaalareista von Wright -veljeksiin : taiteilijan urasta ja asemasta Suomessa 1700-luvulta 1800-luvun alkupuolelle / Jukka Ervamaa
Kohti taiteilijuutta? : ihmettelyä ei-tietämisen maastoissa
Tanssijan työn prosesseja: Teoksessa Passage – tanssija maailman läpimenemisen paikkana on taiteellisen  opinnäytetyöni kirjallinen osio. Se kertoo tanssijantyöstäni Eeva Muilun koreografioimassa teoksessa Passage –  tanssija maailman läpimenemisen paikkana, joka on opinnäytteeni taiteellinen osio. Teoksen ensi-ilta oli  tammikuussa 2013. Kirjallinen opinnäytteeni käsittelee kokemuksiani ja havaintojani työskentelystäni tanssijana  tässä teoksessa. Se tarkastelee prosessin aikana kokemiani asioita, tapojani reagoida eri tilanteissa ja minua  askarruttaneita kysymyksiä, joista kirjoitin päiväkirjaa harjoitus- ja esitysperiodin ajan. Opinnäytteeni kirjallisen  osion pääkysymyksenä voisi pitää sitä, miten minun käsitykseni tanssijan työstä sekä omasta tanssijuudestani on  muuttunut prosessin aikana.  Johdanto kuvaa esityksen dramaturgiaa ja esittelee tekstissä käyttämääni termistöä. Ensimmäinen kappale kertoo  lähtöasetelmistani prosessiin. Se vastaa kysymyksiin, minkälaisia odotuksia minulla prosessista oli ja  minkälaisena koin oman tanssijuuteni ennen harjoitusvaiheen alkua.  Toinen osio käsittelee sitä, minkälaisena koin Eeva Muilun tavan koreografioida teosta. Se erittelee työryhmän  käyttämiä työskentelytapoja prosessin aikana. Tässä kappaleessa pohdin myös sitä, minkälainen rooli minulla oli  osana teoksen luomista suhteessa koreografin rooliin. Kirjoitan tarkemmin prosessin alkuvaiheessa kokemistani  vaikeuksista ymmärtää koreografin intentioita.  Kasvun paikkoja tanssijuudessani -kappaleessa käsittelen muutamia tanssijantyöllisiä osa-alueita, joissa itse  kohtasin ongelmia: verbalisointia, ajallisuutta, materiaalin tuottamista ja varmuutta. Pohdin omaa  suhtautumistani näitä asioita kohtaan esimerkkien kautta. Kappale perustuu suurilta osin  päiväkirjamerkintöihini.  Esiintyjän pohdintoja -osio syventyy muutaman, minulle tärkeän asian äärelle, jotka nousivat ajankohtaisiksi  prosessin aikana. Pohdin siinä muun muassa seuraavia kysymyksiä. Miten pystyy olemaan hallittu ja yllättävä  yhtä aikaa? Kuinka tanssija voi ylittää rajojaan, ja mitä hyötyä siitä on? Mikä on tanssijan vastuu tanssiteoksesta?  Kappale Kevätkausi: syventyminen teokseen keskittyy esityskauteen. Se kuvaa teoksen valmista rakennetta  esiintyjän näkökulmasta. Minkälaisiin tanssijantyöllisiin keinoihin turvauduin esitysperiodin aikana? Mikä oli  minulle haasteellista ja kuinka selviydyin vaikeuksista?  Viimeinen osio kokoaa yhteen taiteellisen opinnäytteen harjoitus- ja esitysvaiheen aikana oppimiani asioita. Se  kertoo, kuinka prosessin aikana läpikäymäni kokemukset ja pohdinnat ovat vaikuttaneet tanssijuuteeni.
Käyn tässä työssä läpi taiteilijaksi kasvamisen polkuani. Minun lähtökysymykseni tähän työhön oli "mikä tekee taiteilijan". Opinnäytteeni aihetta valitessani, pidin kysymystä kaikkein merkittävimpänä kysymyksenä, jonka voin taiteellisfilosofisesti itselleni esittää. Päätin pyrkiä ratkaisemaan taiteilijuuteen liittyvän mysteerin. Minua häiritsi, etten tiennyt missä vaiheessa saan alkaa kutsua itseäni taiteilijaksi. Minulla oli ristiriitainen käsitys siitä, saanko antaa taiteilijan tittelin itse itselleni, vai onko se jonkun muun oikeus ja velvollisuus. Lisäksi minua hämmensi, kun en tiennyt mikä on se meriitti tai hetki, jonka jälkeen olen oleva taiteilija. Pohdintojeni syventyessä ymmärsin, etten voi ratkaista tätä mysteeriä muiden kuin itseni kohdalla. Tämän oivalluksen löytämiseen sain apua kollegoiltani ja ystäviltäni, jotka suostuivat keskustelemaan ja vatvomaan asiaa kanssani. Tämän työn muodoksi valikoitui suurimmaksi osaksi kronologinen kerronta tähänastisesta historiastani taiteen parissa. Lähden pohdinnoissani liikkeelle teatteriharrastukseni alkutaipaleelta. Siirryn nopeasti kansanopistovuosiini, joita oli kolme. Kerron minkälainen (harrastaja)näyttelijä olen ollut aiemmin ja miten se on vaikuttanut teatterinäkemyksiini. Käytän pohdintojeni apuna sitaatteja joistain alan perusteoksista, eniten Yoshi Oidan Näkymättömästä näyttelijästä, mutta myös Stanislavskin Näyttelijäntyöstä sekä Sinisalon Veikko ja "lausujanplantut" -teoksesta. Lainaan ajatuksia muilta lausuntataiteeseen perehtyneiltä taiteilijoilta ja reflektoin omia ajatuksiani niitä vasten. Pyrin olemaan työssäni itsekäs siinä mielessä, että puhun paljon omista kokemuksistani ja ajatuksistani. En yritä esittää työssäni mitään kaikille sopivaa taiteilijamuottia tai muuta vastaavaa, vaan pyrin olemaan rehellinen ennen kaikkea itselleni. Yritän saada sanallistetuksi sen, mitä taiteilijuus minulle merkitsee. Mistä se koostuu. Itselleni pohdinnoissani tärkeäksi muodostui havainto, jonka mukaan taiteilijuus voidaan määritellä ikään kuin kolmioksi, jonka yhdellä sivulla on taito, toisella vastuu ja kolmannella henkilökohtaisuus tai oman itsen ydin. Kolmion keskellä on työ, jonka sivut tekevät yhdessä näkyväksi. Nämä neljä asiaa ovat minulle ne, joita taiteilija tarvitsee ollakseen tittelinsä arvoinen.
Matrikkelitaiteilijaksi valikoituminen : Suomen kuvaamataiteilijat  -hakuteoksen (1943) kriteerit / Auli Jämsänen
Laakson boheemit : kuva, sana ja taiteilijuuden parodiointi Tove Janssonin teoksissa Vaarallinen juhannus ja Muumipapan urotyöt
Mistä maailmat alkavat
Toivon valitsemisesta : utooppisia ajatuksia kuvataiteessa
Minä, Hamlet : näyttelijäntyön rakentuminen
Pekka-Eric Auvisen muotokuva : rehellisyyden ja pahuuden jäljillä
Piirtäminen ja maalaaminen maailmaa luovana ja kommentoivana kehollisena toimintona
Jätän itseni jatkuvaan prosessiin : ajatuksia esiintymisestä TADaC Human  Resources -teoksessa
Klassisen baletin opettaja : käsityöläinen ja taiteilija
Äitiys ja taiteilijuus : naistaiteilijaromaanien mahdottoman yhtälön jäljillä
Tämä työ on Teatterikorkeakoulun näyttelijäntyön koulutusohjelmaan kuuluva opinnäytetyön kirjallinen osio. Taiteellisen opinnäytteeni tein oman ryhmäni teatteri Nirvanan kanssa esityksessä Veitset leikkaa ilman syksyllä 2011 Valtimonteatterilla. Esityksen ohjasi ja kirjoitti Jussi Moila.  Kirjallisen osion ensimmäinen luku on johdanto. Toinen luku käsittelee oman paikkani hakemista teatterikentällä. Vertailen ryhmä- ja yksilötyöskentelyä, ilmennän mihin eri taiteellisiin ryhmiin kuulun ja pohdin onko elokuva tai teatteri työympäristönä minulle antoisampi. Kolmannessa luvussa siirryn pohtimaan näyttelijän vastuuta ja sitä, mitä tarkoittaa yhteiskunnallisesti tiedostava näyttelijä. Käyn läpi myös motiiveja tehdä tätä työtä, sitä mistä oma näyttelijyys lopulta muodostuu sekä mitä olen tähän mennessä oppinut.  Lopuksi sidon yhteen havaintojani ja pohdin mihin suuntaan näyttelijänä ja tulevana taiteilijana olen lähdössä.
Kirjoitan opinnäytetyössäni taiteesta ja taiteilijoista, maalarin näkökulmasta katsottuna. Olen jakanut opinnäytetyöni neljään pääkappaleeseen. Ensimmäisessä osassa käsittelen ihmisyyttä, sen kerroksellisuutta. Toisessa kappaleessa pohdin omaa ja muiden taiteilijuutta. Syvin motiivini maalata on rakkaus ja kutsumus maalaamista itseään kohtaan. Maalarina olen kulkenut pitkän matkan ja käynyt läpi monia muutoksia. Silti matka on vasta alussa ja vain tulevaisuus näyttää mitä kaikkea tulen tekemään. Taideopiskelijana opin paljon sekä teknisiä, että näkemyksellisiä asioita taiteesta. Muiden taideopiskelijoiden kautta opin herkkyyttä ymmärtää ja tulkita erilaista taidetta. Syvennyn myös maalausprosessiin, jonka monitasoisuuteen olen herännyt opintojeni aikana. Mitä taide kertoo tekijästään? Käsittelen aihetta kolmannessa kappaleessa taiteilija Edvard Munchin kautta, sekä omakuvien kautta. Viimeisessä kappaleessa sivuan lyhyesti taiteen laadukkuuden määrittelyn vaikeutta sekä taidekritiikkiä.
Opinnäytteeni kirjallisen osan alussa käsittelen identiteettiin liittyvien kysymysten ja heikon itsetunnon problematiikkaa. Mitkä seikat tekevät minusta juuri tällaisen? Voinko koskaan kokea olevani kokonainen? Miten huono itsetuntemus vaikutti minun opiskeluuni? Miten huono itsetunto vaikuttaa taiteellisen työn tekemiseen? Avaan havaintojani identiteettini kokemisesta ja maisteriopintojeni aikaisesta kriisin kokemuksesta. Miksi vasta maisteriopinnoissa koin törmääväni itseeni ja huonoon itsetuntooni niin perustavanlaatuisesti? Miten koreografia opiskeltavana aiheena vaikutti osaltaan kriisin syntymiseen? Pohdin myös, oliko kriisi mahdollisesti juuri sitä, mitä sillä hetkellä tarvitsin.  Kirjallisen työni toisessa osiossa artikuloin havaintojani koreografisesta työskentelystä ja koreografian kontekstista. Katsahdan omaan tanssinhistoriaani ja tämän hetken suhteeseeni koreografiaan taiteena. Erittelen kokemuksiani koreografin käsityötaidosta ja listaan koreografisessa työssä käyttämiäni käsitteitä. Kerron suhteestani tanssikomposition käsitteeseen ja intuitioon koreografisina työkaluina. Kuvailen ja reflektoin opinnäytteeni taiteellisen osan prosessia ja siitä syntynyttä teosta Lasivatsaiset.  Kolmannessa osiossa kysyn ja listaan taiteilijuuteen liittyviä käsityksiäni. Pohdin, mitä taitelijana oleminen vaatii. Mitä on taiteilijuus? Mitä sellaista minussa mahdollisesti on, mitä kuvittelen taiteilijalta vaadittavan? Avaan, mitä tanssi ja taide ovat mielestäni. Miten koen tanssin? Miten koen taiteen? Lisäksi puran minua passivoivia ajatuskehiä. Listaan sellaisia ajatuksia, joiden koen olevan taiteilijaksi ryhtymiseni esteenä. Vastapainoksi listaan myös hyviä, taiteelliseen työhön minua aktivoivia ajatuksia.  Tässä työssä pohdin myös suhdettani kirjoittamiseen ja sanallistamiseen. Mikä motivoi tämän työn? Voinko muuttaa negatiivista suhdettani kirjoittamiseen tehdessäni tätä kirjallista työtä? Voiko tätä kirjallista työtä kirjoittaa tarkastellen sitä tanssin tekemisenä? Voiko sitä ajatusta pitää mukana ihan vain siksi, että se voisi helpottaa kirjoittamistani?  Kirjallinen opinnäytteeni on uimista kysymysten tulvassa. Se on kokoelma pohdintoja maisteriopintojeni aikaisista kokemuksista. Se on ihmettelyä ei-tietämisen maastoissa ja yritystä uskaltaa olla avoimesti keskeneräisyyden äärellä. Kysymyksilleni ei ole tässä työssä yksiselitteisiä päätelmiä. Koen, että kohti taiteilijuutta meneminen vaatii rohkeuden olla kysyvä ja tunnustella keskeneräisyyttään.
Puhuva pää : pohdintaa kuvataiteilijuudesta
Yks hyvä elämä, kiitos : työn merkitys ja suhde henkilökohtaiseen elämään näyttelijän ammatissa
Eetoksena hyvyys ja kauneus:taiteilija ja musiikkikasvattaja Anna-Liisa Antila-Kaljusen toimintaelämäkerta
Haavataiteilijat : miten koettu sivullisuus muokkaa taiteilijoita?
Kohti Kalevala-sarjaa : identiteetti, eklektisyys ja Ranskan jälki Uuno Klamin musiikissa
Tuijottelua ja kaasunaamareita : pohdintaa maalarin maailmassa olemisesta
Valkoinen Toyota vei vaimoni : elämänkuvia
Elämänmittainen matka : itsenäinen taiteilija
Hain päämäärätietoisesti opiskelemaan kuvataidetta. Opiskellessani kohtasin ahdistuksen opiskelemaani alaa kohtaan. Halusin sanoa, että vihaan ja rakastan taidetta, vaikka oikeastaan silloin tunsin, että vihaan ja ehkä vähän pidän siitä. Koin huonommuutta osaamisestani ja mietin miksi edes halusin taidemaalariksi?     Viiden opiskeluvuoden aikana kuitenkin pikkuhiljaa pääsin näistä tunteista eroon. Siihen vaikutti opiskelun lisäksi lukuisat muut seikat. Esimerkiksi ihmissuhteet, kaupungit joissa olen asunut, palkkatyönteko ravintoloissa ja kärsimättömän temperamenttini ymmärtäminen. Suhtautuminen omaan taiteeseen muuttui kuitenkin eniten lopputyön taiteellista osiota tehdessä, jolloin moni ajatus itsestäni taiteentekijä loksahti paikoilleen. Tämä prosessi saakin kirjallisessani suurimman painoarvon. Sen yhteydessä kerron lisää tekniikoistani ja tekemisen prosessista. Haluan opinnäytetyössäni korostaa sitä, miten kaikki liittyy kaikkeen ja siksi en pysty taiteestani puhuessani olemaan puhumatta itsestäni muitakin asioita. Opiskeluaika kuitenkin auttoi minua löytämään nyanssintajuisemman maailman ja armollisuuden itseään kohtaan.  Olemme kaikki osiemme summia. Me emme ole koskaan valmiita ihmisinä, emmekä siis voi olla sitä kuvataiteilijoinakaan. Tunnen että valmistumiseni kuvataiteilijaksi on vain välietappi, niin olkoon tämä välitilinpäätös tämän hetkiselle elämälle.
Minä ja Jari : tarina juuri valmistuneest näyttelijästä
Keskeytetyn yhdynnän näyttämöllä
Taiteilija : mielikuvat ja todellisuus : seminaari 25.1.-26.1.1991 = Artist : images and reality : seminar 25.1.-26.1.1991
Matka kaikkein tärkein on
Muodonmuutoksia : erään dramaturgin tähänastinen prosessi
Päästessäni teatteriopettajan maisteriohjelmaan 2013, päätavoitteeni oli tulla koulutuksen myötä paremmaksi opettajaksi. Jotta tämä olisi mielestäni mahdollista, oli itselleni tärkeää ymmärtää ensin, mitä hyvä opettaja tarkoittaa. Tekevätkö pedagogiset opinnot opettajasta paremman?  Tähän aiheeseen tartuin seminaarityössäni Älä tule paha ope, tule hyvä ope (2014), johon myös haastattelin kolmea teatteriopettajan maisteriohjelmasta valmistunutta. Pyrin selvittämään, mitä käsityksiä valmistuneilla oli teatteriopettajan maisteriohjelman merkityksestä heidän työelämäänsä ja teatteriopettajuuteensa. Seminaarityössäni pohdin myös seuraavanlaisia kysymyksiä: mitä opiskellaan (taidepedagogiikka), missä opiskellaan (Teatterikorkeakoulu) sekä miksi opiskellaan (kohti hyvää opettajuutta)? Tämä seminaarityö on nyt tässä opinnäytetyössäni pohjana. Sen lisäksi, että käyn läpi seminaarityössäni esiin tulleita pohdintoja, pyrin myös löytämään jotain uutta.  Seminaarityön jälkeen pyrin avaamaan sekä identiteetin että opettajan ammatti-identiteetin käsitteitä. Mitä nämä käsitteet tarkoittavat ja mitä kaikkea nämä käsitteet voivat sisältää? Miten suuri merkitys näillä käsitteillä on teatteriopettajan maisteriohjelmassa opiskellessa? Vaikka kyseessä on kaksi todella suurta aihetta, enkä kykene kuin raapaisemaan niiden pintaa, olivat nämä käsitteet mielestäni tärkeää nostaa tässä opinnäytetyössäni esiin.  Viimeisenä tässä opinnäytetyössäni käyn läpi omaa matkaani teatteriopettajan maisteriohjelmassa. Avaan ensin tavoitteitani ennen opintojen aloittamista ja sen jälkeen kerron, mitä kirjoitin itselleni kirjeeseen opintojen alussa (tämä kirje postitettiin itselle ensimmäisen lukuvuoden päätyttyä). Näiden jälkeen käyn läpi ensin ensimmäisen lukuvuoden ja sitten toisen lukuvuoden kohokohdat.  Pyrin löytämään opinnoistani ne hetket, jolloin minussa on tapahtunut jotain. Tämän työn yhtenä tavoitteena on myös kyetä sanallistamaan näitä hetkiä. Mitä niissä hetkissä on tapahtunut ja miksi juuri ne hetket ovat nousseet muita hetkiä tärkeämmiksi? Mitkä hetket ovat olleet niitä, kun olen liikahtanut lähemmäksi omaa tavoitettani, kohti parempaa opettajuutta? Sitten, kun tämä opinnäytetyö on valmis, haluaisin tiedostaa, ymmärtää ja sanallistaa sen, mitä olen teatteriopettajan maisteriohjelmalta saanut. Olenko saavuttanut niitä tavoitteita, mitkä itselleni asetin ennen opintojani vai ovatko tavoitteet kenties muuttuneet? Tämän opinnäytetyön lopussa toivon ymmärtäväni, mistä olen lähtenyt liikkeelle ja missä olen nyt.
Käypäläinen : ohjaajan paikka
Kirjallisessa opinnäytteessäni hahmottelen ohjaajan ammatti-identiteettini muotoutumista ja suhdetta omaan maailman- ja elämänkatsomukseen. Ensimmäisessä osassa jäljitän sukuni evakkohistorian kautta sitä itse kirjoitettua tarinaa, jota huomaan toteuttavani elämässäni nyttemmin myös teatterin tekemisen kautta. Siihen tarinaan liittyy kaiken läpäisevä tunne jostakin menetetystä ja sen ikuisesta etsimisestä ja jälleenrakentamisesta. Samoin tarina hahmottuu paikkojen, niiden muuttumisen ja vaihtumisen kautta.  Toisessa osassa lähestyn teatteria keinona mennä jatkuvasti itselle uusiin ja vieraisiin paikkoihin ja rakentaa niihin väliaikainen koti – eräänlaiset tilapäisjuuret. Nämä paikat ovat sekä mielensisäisiä että mitä suurimmassa määrin konkreettisia. Syvennyn kuvaamaan lähemmin kolmea ohjaamaani teatteriproduktiota ja havaintojani prosesseista. Produktiot, Örn ja Spets tahtovat kotiin (2011), Invaasio! (2012) ja Sampo palaa! (2013), on suunniteltu ja toteutettu kolmeen hyvin erilaiseen paikkaan ja kontekstiin: Varkauteen, Helsinkiin ja Sodankylään. Ne on myös tehty suurelta osin saman työryhmän kanssa; siksi ne muodostavat jatkumon, joka on synnyttänyt yhteisön – eräänlaisen liikkuvan kodin. Produktioista Invaasio! on myös taiteellinen opinnäytteeni. Käsittelen esityksiä ja prosesseja enemmänkin yhteisöllisyyden ja paikkasidonnaisuuden kuin esteettisen diskurssin kautta, yrityksinä kommunikoida, sitoutua ja tutustua ”ulkomaailmaan” – tulla osalliseksi ja sulautua ympäristöön.  Kolmannessa osassa asetan havaintojani isompaan kontekstiin ja pohdin, mitä kuvatun kaltainen teatteritoiminta voisi nykypäivänä merkitä ja miten se suhteutuu eettiseen, yhteiskunnalliseen ja poliittiseen keskusteluun. Samalla tutkin teatterin tekemisen suhdetta itsekirjoitettuun tarinaan ja jälkimodernin ajan narratiiviseen luonteeseen. Yritän myös kirkastaa teatterin suhdetta omaan etsimiseen, maailmankuvaan ja kuolevaisuuteen.  En esitä tutkittuja totuuksia enkä pyri tieteelliseen analyysiin. Kirjallinen opinnäytteeni on henkilökohtaista pohdintaa ja havaitsemista, joka pyrkii kurottautumaan ulos omasta todellisuudestaan ja ulkopuolelta käsin tarkastelemaan myös metatarinaa, tarinankerrontaa tapana saavuttaa tasapaino maailmankaikkeuden kanssa. Subjektiivisen narraation ohessa käytän heijastuspintoina niitä ajattelijoita ja toimijoita, joiden työstä olen saanut virikkeitä tarinaani – joko kirkastumisen tai sumentumisen läpi. Sivuan niin sosiologista tutkimusta ja sukupolvihistoriaa esimerkiksi J.P. Roosin, Juha Siltalan, Tommi Hoikkalan ja Zygmunt Baumanin ajattelun kautta kuin myös yhteisöllisyyden, ekologian ja taiteen kokonaisvaltaista liittoa Joseph Beuysin työssä.  Kirjallinen opinnäytteeni on samalla pitkän henkilökohtaisen prosessin loppuunkirjoitus: pyrkimys etsiä valo ja kirkastaa maailmankuva. Se ei ole väite – korkeintaan ehdotus.
Opinnäytteeni kirjallisessa osiossa kirjoitan tanssijan ja taiteilijan identiteeteistäni. Pohdin tanssijuuteeni  vaikuttavia tekijöitä sekä määrittelen, mistä taiteellinen toimintani tanssijana koostuu. Henkilökohtainen ja  asialähtöinen kirjoittamisen tapa neuvottelevat keskenään läpi opinnäytteeni kirjallisen osion.  Kirjallinen opinnäytteeni alkaa prologilla, jossa pohdin lähtökohtiani tanssiaiheiselle kirjoittamiselle. Huomioksi  nousee tanssijan roolin moninaisuus alati muuttuvalla tanssitaiteen kentällä sekä kokonaiskuvan hahmottamisen  haasteellisuus.  Prologia seuraa varsinainen teksti, joka jakaantuu kolmeen osaan:  Kirjoituksen ensimmäisessä osiossa käsittelen teoksen tekemiseen liittyviä lähtökohtiani ja ennakkoluulojani.  Pohdin aiheen valintaa ja käsittelyä, sekä mahdollista vaihtoehtoista lähestymistapaa näiden kahden rinnalle.  Toisessa osiossa tarkastelen suhdettani tanssijan rooliin teoksen esittäjänä, esiintyjänä sekä tekijänä. Aloitan  käsittelemällä tanssijan ja koreografin välistä suhdetta Jo Butterworthin artikkelin Too many cooks? A  framework for dance making and devising (2009) esittelemän didaktis-demokraattisen mallin avulla. Etenen  pohtimaan esiintyjyyttä laajemmin Annette Arlanderin artikkelin Tekijä esiintyjänä – esiintyjä tekijänä (2010)  kautta. Lisäksi pohdin hieman omaa suhdettani esiintyjyyteen tanssijana Joona Halosen koreografiassa Straight  (2013), jonka jälkeen päädyn kirjoittamaan laajemmin tekijyydestä ja suhteesta katsojaan Tuomas Laitisen  kirjoituksen Katsoja esityksen tekijänä (201o) innostamana. Lopuksi esitän vielä itselleni kysymyksiä  taiteilijuudesta Helena Sederströmin artikkelin Taiteilijuus murroksessa (2002) inspiroimana.  Kolmannessa osiossa kirjoitan itsestäni tanssintekijänä. Aloitan tarkastelemalla omaa kasvuani esitysten tekijänä.  Päädyn kirjoittamaan tarkemmin esityksestä Welcome (2014). Dokumentoin ja reflektoin esityksen luomis- ja  harjoitusperiodeja sekä lopullista esitystä. Erityisesti kirjoitan tilasuunnittelusta, työskentelyn dramaturgiasta ja  työskentelyn aikana heränneistä kysymyksistä suhteessa Susan Rethorstin kirjaan A Choreographic Mind:  Autobodygraphical writings (2012).  Kirjallinen opinnäytteeni päättyy epilogiin, jossa selitän lukijalle valitsemaani rakennetta sekä reflektoin lyhyesti  kirjoitusprosessia kokonaisuudessaan.
Taide taiteilijoissa : kuvataiteilijat Euroopan reunoilla ja vanhassa keskiössä : visual artists from the fringes and old centres of Europe = Art in artists
Keskustelua taiteesta: taiteen merkityksien sanallistaminen ikääntyvien taidepiiritoiminnassa
Minä, mä ja ajatuksia taiteesta
Annatko minulle jotain kaunista? : näyttelijyys hoitolaitoskiertueella
Äiti, tytär ja taiteilijuus : Emmy Achtén merkitys oopperalaulaja Aino Acktén urakehityksessä vuosina 1876-1904
Pala palalta : nykytaiteen ja leikin yhteyksiä etsimässä
"Elää ja maalata niin kuin maatyömies." : tekijyys Kristian Smedsin ja Paavo Rintalan teoksissa Jumala on kauneus
Opinnäytetyössäni kirjoitan tanssikokemuksistani ja tanssijuuteni rakentumisesta teostyöskentelyn kautta. Kirjoitan kokemuslähtöisesti ja kuvailen ajatuskulkujani ja elämääni teosten sisällä. Teoksia, joista kirjoitan ovat Jana Unmüßigin teos Colour, Colour ja Unmüßigin kanssa työskentely yleensä, Diego Gilin teos Outdoors sekä Satu Herralan koreografia Pyhä Vitus.  Ryhtyessäni kirjoittamaan olin kiinnostunut ajassa olemisesta ja siitä, miten aiemmat kokemukseni ohjaavat suhtautumistani uuteen, sekä ihmisten välisestä vuorovaikutuksesta teostyöskentelyssä. Halusin ymmärtää, mitkä asiat kulkevat mukanani muovaten tanssijuuttani, ja tekevät tanssistani sen, mitä se tällä hetkellä on. Koreografi Jana Unmüßigin kanssa työskentelyllä on ollut tekemiseeni valtava vaikutus, joten aloitan hahmottelemalla sen merkitystä esimerkin kautta. Sen jälkeen jäsennän Unmüßigin työssä esille tulleita ja osittain siitä aiheutuneita kokemuksia raskaudesta ja hitaudesta kytkien ne hermoston toimintaan.  Toisessa luvussa kirjoitan hieman affektista ja linkitän tanssikokemuksiani filosofi Brian Massumin artikkeliin Navigating Movements. Kuvailen potentiaalisuuden kokemista ja valintojen syntymistä Outdoors-teoksessa sekä hahmottamisen ja ymmärtämisen prosesseja tanssiessani Pyhässä Vituksessa. Kolmas luku käsittelee näkemistä ja nähdyksi tulemista harjoitteiden kuvailemisen ja teossuhteen pohdinnan kautta. Teoksessa olemista määrittää oman kokemuksen todistaminen ja sitä kautta syntyvä etäisyys omaan tekemiseen. Neljäs luku avaa lukijalle lopputyöni taiteellisen osion Pyhän Vituksen koreografian rakennetta ja tanssijoiden tehtäviä teoksen sisällä. Luvun lopussa kirjoitan siitä, miten Unmüßigin teokset ja Pyhä Vitus mielestäni käsittelevät havaitsemiseen liittyvää vajetta, sitä ettei koskaan voi nähdä tai havaita tarkastelemaansa objektia tai asiaa kokonaisuudessaan.  Viimeinen luku on kokoelma kokemuksia ja ajatuksia, jotka olen kokenut merkittäviksi tanssijuuteni kehittymisen kannalta. Luku sisältää mm. objektisuhteen kuvailua demoesityksessä, katsojan asenteen etsimistä ja mietteitä siitä, mitä tanssi tekee tai miten se ”toimii” maailmassa. Lopuksi pohdin teossuhteeni kehitystä Pyhä Vitus ja Colour, Colour -teoksissa ja esitysten myötä kokemaani vapautumista, sekä kerron liikutetuksi tulemisesta esitystilanteessa. Viimeinen luku kokoaa yhteen ja reflektoi kirjoitusprosessin myötä syntyneitä oivalluksia.
Paljain jaloin : Maggie Gripenberg (1881-1976) vapaan tanssin näkijänä, kokijana ja tulkitsijana
Itä maalaa länttä : islamilaistaustaiset taiteilijat Suomessa
Metässä ollaa : me tässä ollaa
Opinnäytetyö sisältää taiteellisen osion ja kirjallisen osion. Taiteellinen osio on esitys nimeltä Hylkääminen, joka sai ensi-iltansa 8.2.2013 Q-teatterin puoli-Q näyttämöllä. Kirjallinen osio on nimeltään Kahden Simonen kainalossa ja se sisältää tekijän pohdintoja omista lähtökohdistaan, motiiveistaan ja toteutumisestaan kolmessa roolissa: ihmisenä, taiteilijana ja opettajana. Kirjallinen opinnäytetyö on tietyssä mielessä perinteikäs taiteen alan opinnäyte: se keskittyy tekijän subjektiiviseen kokemukseen itsestään kokijana ja tekijänä. Sen keskiössä on siis kokemus, joka on ymmärretty tässä sekä henkilökohtaisina elämäntilanteina, että perustavanlaatuisena tapana olla olemassa. Sysäyksenä sekä teatteriesitykselle, että kirjallisille pohdinnoille on toiminut tekijän kokema synnytyksen jälkeinen masennus ja siitä avautunut kriisi. Tämän kriisin kautta tekijä yrittää asettaa itsensä kontekstiin ja katsoa mahdollisuuksiaan toteutua tässä maailmassa. Kriisin selvittämiseksi tekijä on tarttunut laajasti myös filosofiseen kirjallisuuteen ja löytänyt erityisesti fenomenologien ja eksistentialistien parista taiteelliseen opinnäytetyöhönsä materiaalia. Hylkääminen -esityksessä ajatuksia on referoitu Simone de Beauvorilta, Jean-Paul Sartrelta ja Maurice Merleau-Pontylta. Kirjallisen opinnäytetyön sivuilla ajatuksia on heidän lisäkseen lainattu mm. Simone Weililtä, Juha Vartolta ja Juha Suorannalta. Ensimmäisessä osiossa – IHMINEN - kartoitetaan tekijän suhdetta omaan taustaansa ja henkilökohtaisen, eletyn kokemuksen kautta niihin ulottuvuuksiin, joita tekijä ymmärtää tilanteeseensa liittyvän. Toisessa osassa – TAITEILIJA – kartoitetaan näiden ulottuvuuksien ilmentymistä ja vaikuttamista tekijän taiteelliseen toimintaan ja kiinnostuksen kohteisiin. Viimeisessä osiossa – OPETTAJA – luodaan katsaus ympäröivään todellisuuteen, suomalaiseen yhteiskuntaan ja kasvatuksen mahdollisuuksiin tänä päivänä. Viimeisessä osiossa tekijä myös luonnostelee omaa opetusfilosofiaansa. Kirjallisen osion nimi – KAHDEN SIMONEN KAINALOSSA – viittaa siihen perintöön, johon tekijän kaltainen melankoliaan taipuvainen ja maailman helposti mielettömäksi kokeva naispuolinen ihminen voi nojautua tarkastellessaan miksi asiat ovat niin kuin ne ovat ja miten siitä huolimatta voisi jaksaa jatkaa. Tekijän kriisin myötä jälleen voimallisesti aktivoitunut nihilistinen mieliala, sekä suomalaisesta kulttuuriperimästä mukaan tarttunut negatiivissävytteinen tapa asennoitua maailmaan ja kokemaansa on kutsunut esiin kaksi ranskalaista Simonea, jotka ovat tinkimättömällä ajattelullaan sekä kannustaneet tekijää yrittämään koko ajan vähän pidemmälle ja toisaalta viisaudellaan kannatelleet tekijää ylittämään sen, mitä hän huonoimmalla hetkellään on.
Alive in Concert : Tutkielma karismasta, rohkeudesta ja esiintyvän taiteilijan temperamentista sooloteoksessa Alive in Concert
Melkein tunnistettavissa
Vapaapulsatiivista muusaplasmaa  : eli Muusuuden pienoishakuteos
Minun näyttämöni
Äänenkäytön erityisyys pedagogiikan ja taiteellisen toiminnan haasteena
Maaginen kuva : rituaalinen käyttäytyminen kuvataiteessa / Tapio Tuominen
Taiteen mahdollisuuksista enemmän : taide- ja taiteilijapoliittisen ohjelmaehdotuksen oheisjulkaisu / [kirjoittajat: Sirpa Pietikäinen ... [et al.]]
Abstraktin taiteen tekijäksi : mikrohistoriallinen elämäkertatutkimus Liisa Rautiaisesta
Sano se minulle : matkalla hyväksi näyttelijäksi
Esseistinä esityksenteossa
Taideyliopiston Teatterikorkeakoulu on antanut tanssitaiteen yliopistotasoista koulutusta vuodesta 1983. Esittävien taiteiden alan jatkotutkintoja on voinut suorittaa vuodesta 1988, ja tanssi- ja teatteripedagogiikan laitos aloitti toimintansa 1997. Näillä kolmella on perustamisestaan lähtien ollut merkittävä rooli tanssitaiteen, tanssi- ja teatteripedagogiikan sekä esittävien taiteiden tutkimuksen kehittämisessä maassamme. Tämä teos tarkastelee näiden kolmen yksikön vaiheita ja sitä, mitä niiden vuorovaikutuksessa on syntynyt. Kirjan ensimmäinen osa keskittyy tanssitaiteen laitokseen vuosina 1983–1995. Soili Hämäläisen tekstiin tuovat muistojen moninaisuutta ja tapahtumien monikerroksisuutta laitoksen opiskelijoiden ja opettajien kertomukset. Kirjan toinen osa keskittyy tanssija teatteripedagogiikan kysymyksiin usean kirjoittajan esseiden ja artikkeleiden pohjalta. Keskeisiksi teemoiksi nousevat kehollisuus, dialogisuus ja kohtaamiset. Kirjoitukset pohtivat esitystä pedagogisena tapahtumana ja taitelijan ja opettajan työn yhteen kietoutumisia. Kolmannessa osassa tarkastellaan jatko-opintoja ja tutkimusta sekä kunkin kirjoittajan omaa henkilökohtaista matkaa tutkijaksi. Kirjoituksissa hahmottuvat erilaiset kokemukset tutkimustyöstä ja esittävän taiteen alan jatko-opintojen kehitys alkuajoista aina nykypäivään.
Voima kasvaa surusta : Puun ja kuoren välissä
Kirjallisen opinnäytteen "Minä rajattuna ja avattuna" keskeinen kysymys on: "Mitä minuna oleminen on, kun esiinnyn?" Aihe avaa laajan pohdinnan olemisesta, minuudesta sekä esiintyjyydestä.   Pyrkimys on avata niiden merkityksiä ja laajentaa ymmärrystä minuna ja esiintyjänä olemisesta.  Kirjallisen työn rakenteessa hyödynnetään rajaamista ja avaamista, jotta kirjallinen työ, teokset, yksilö ja maailma hahmottuvat ja jäsentyvät.   Rajaamisen taustalla on ajatus, että kaikki olemassa oleva luo yhden suuren kokonaisuuden, josta voi rajata pienempiä yksityiskohtia.   Nämä rajat avaavat sisällensä aina uuden maailman, jota voi puolestaan tarkastella omana kokonaisuutenaan. Kaikki nämä eri kokonaisuudet ovat suhteessa toisiinsa muodostaen monimuotoisia ja eläviä verkostoja.   Rajat avaavat mahdollisuuksia. Ensin rajataan "minä" maailmasta kääntäen huomio yksilön "sisäiseen maailmaan". Tässä omassa sisäisyydessä tarkastellaan kehomieltä ja tietoisuutta Timo Klemolan näkemysten pohjalta.   Ontologisia kysymyksiä pohditaan Kirsi Monnin Heideggerin tulkinnan kautta. Ihminen on omaa olemistaan aina omasta situaatiostaan käsin. Hän on myös osallinen maailman olemisessa.   Tietoisuus omasta sisäisyydestään avaa ymmärryksen maailmasta. Ymmärryksen kautta hän voi kommunikoida. Kommunikaatio puolestaan on osa esitystä. Esitysteorian pohjalta pohditaan sitä, miten "minä" on eri rooleissa.  Lisäksi rajataan kaksi teosmaailmaa - teokset Titled - Tittelöity ja Human Resources, joiden rajoja kuvaillaan niiden sisäpuolelta esiintyjän näkökulmasta. Teoksien lähtökohdat ovat hyvin vastakohtaiset.   Titled – Tittelöity rakentuu minimalistiseksi ja vähäeleiseksi, mutta tarkkaan liikemuotoon rajatuksi teokseksi. Siinä esiinnytään "minuna".   Teoksessa Human Resources puolestaan esiinnytään mieshahmoina paradoksaalisten improvisaatiotehtävien maastossa.  Rajattu "minä" sisäisyytensä kanssa asetetaan kahden rajatun teosmaailman sisään. Sieltä käsin pohditaan, miten teosten rajat ovat muodostuneet koreografien ja esiintyjien välisten dialogien kautta.   Suureksi pohdinnan aiheeksi nousee ohjattu "vain oleminen". Sitä problematisoidaan, sillä olemme olemistamme koko ajan. Ehdotus on, että olemisen sijaan puhuttaisiin olemisen tavasta ja hyväksytään se jatkuvana muutoksena.   Se ei ole koskaan ratkaistua ja se paljastaa jatkuvasti itsensä. Oman olemisen ihmettelyn myötä herää kysymys esiintyjän läsnäolosta, onnistumisesta ja epäonnistumisesta sekä esiintyjän koulutuksesta.  Pohdinta jatkuu asettamalla olemisen ja esittämisen rinnakkain ja kysymällä onko olemassa "aitoa minää"? Olemme jatkuvasti eri rooleissa ja kaikki nämä roolit ovat osa meidän "minua".   Ei ole vain yhtä "minua", vaan olemme "minä" monella tapaa. Työssä kirjoitetaan myös itsensä etäännyttämisestä, eli tietoisuuden siirtämisestä egosta kehoon.  Teoksen sisältä avataan esiintyjän suhteita myös katsojiin ja siihen dialogiin, mitä käydään teoksen sisältä ulos ja ulkoa sisään. Katsoja ei vain katso vaan hän myös vastaa.   Lopuksi tarkastellaan vielä sitä, miten rajaamalla asioita maailmasta voidaan taiteen avulla avata uusia maailmoja ihmeteltäväksi.
Opinnäytteesäni tutkin sitä, miten näyttelijä voisi saada mahdollisimman hyvän ja tasapainoisen elämän, jossa työ  ja siviili ovat balanssissa. Kysyn miten työhön suhtautuminen vaikuttaa sekä näyttelijän siviili- että työidentiteetin  rakentumiseen. Pohdin työlle omistautumista ja sitä, milloin omistautuminen saa liian suuret mittasuhteet ja mitä  siitä voi seurata. Tutkin suomalaista taiteilijamyyttiä ja edellisten vuosikymmenten aikana rakentuneita asenteita  sekä ammattimoraalia. Kysyn lopuksi onko eri ikäisten näyttelijäsukupolvien asenteissa eroja suhteessa taiteeseen,  viihteeseen ja mainoksiin. Käytän opinnäytteessäni tukena omille pohdinnoilleni Tiina Weckströmin ja Kati  Outisen haastatteluja, Teatterikorkeakoulun väitöskirjoja, Juha Siltalan Työelämän huonontumisen lyhyt historiakirjaa  sekä Esko Salmisen omaelämäkertaa Toinen Näytös.
Taiteilijan työ : taiteilijan hyvinvointi taidetyön muutoksessa
Sano se minulle, on kuvaus tähän asti kuljetusta matkasta. Se raottaa sitä, mitä joskus olin näyttelijänä, millaiseksi tulin ja lopulta sitä, miten päätin muuttua. Se kertoo oivalluksista, joita olen viimeisen kuuden vuoden aikana tehnyt näyttelijäntyöstä ja pohtii sitä, miten voisin tulla hyväksi näyttelijäksi.  Perfektionismi ja itseluottamuksen puute veivät minut hyvin kauas näyttelemisen riemusta. Olen halunnut luovuttaa ja lopettaa näyttelemisen, koska en kokenut saavani siltä enää mitään. Teatterikorkeakouluun pääseminen oli valtava unelma. Kun havaitsin, että näyttelemisestä oli tullut minulle yhdentekevää, lamaannuin. Voisinko tehdä jotain muuta? Ymmärsin nopeasti, että edelleen palavasti haluan olla näyttelijä, mutten sellainen joka minusta oli tullut.  Tästä alkoi uusi vaihe, jonka aikana olen etsinyt syytä näytellä, halua olla näyttelijä ja paloa mennä näyttämölle. Olen halunnut kuvata niitä asioita, jotka ajoivat minut umpikujaan ja sitä, miten pääsin sieltä pois. Pyrin myös kirjoittamaan niistä keinoista, joiden avulla toivon voivani säilyttää kiinnostukseni ja intohimoni näyttelijäntyötä kohtaan.  Ole Hyvä- esityksessä ensimmäistä kertaa kohtasin käsitteen 'näyttelijäntaide'. Pyrin tässä opinnäytteessä avaamaan sitä, mitä se minulle nyt tällä hetkellä tarkoittaa ja samalla kaikki tämä, mitä olen kirjoittanut, avaa ovea jollekin aivan uudelle.  Olen halunnut tietoisesti esittää kysymyksiä vailla täydellisiä vastauksia. Olen valinnut käyttää esimerkkeinä sellaisia esityksiä, joista koen oivaltaneeni ja oppineeni eniten. Olen käyttänyt pääasiassa omia päiväkirjamerkintöjäni peilaamassa sitä, millainen näyttelijä olen ollut ja millaiseksi haluaisin tulla. Muut valitsemani sitaatit ovat vahvistamassa sitä, mitä ajattelen näyttelijäntyön olevan.  Olen asettanut itselleni vaatimuksia, pisteitä ja tavoitteita. Kun lähes puolitoista vuotta sitten lähdin kirjoittamaan tätä kirjallista opinnäytettä, vaadin itseltäni täydellisyyttä - nerokkaita oivalluksia, persoonallisuutta, henkilökohtaisuutta ja tietysti ajoittaista kepeyttä. Vähempään en koskaan voisi tyytyä. Lopulta päädyin kirjoittamaan näyttelijän huonosta itsetunnosta ja päätöksestä uskoa itseensä. Tämä kirjallinen opinnäyte on osa matkaa, jolla etsin omaa tietäni ja armollisuutta suhteessa omaan näyttelijäntyöhöni.
Opinnäytetyö sisältää taiteellisen ja kirjallisen osion. Taiteellinen osio on nimeltään Tyrmä ja se sai ensi-iltansa 19.8.2015 Taideyliopiston Teatterikorkeakoulun tilassa Studio 4.   Kirjallinen osio on nimeltään "Kun materiaalina on Toinen" ja se tarkastelee taiteellisen työn prosessia ohjaajan näkökulmasta dialogisuuden kontekstissa.  Peilaan kokemustani ohjaajana ja aihelähtöisen devisingprosessissa luodun esityksen esitysdramaturgina dialogisuusfilosofian keskeisiin teemoihin, esimerkiksi Paulo Freiren ajatuksiin (vallankumous)johtajasta ja johtajuudesta,   Emmanuel Levinasin ajatuksiin Toisesta ja Minä-subjektista sekä mm. Jean-Paul Sartren ajatuksiin Toiselle-olemisesta ja Simone de Beauvoirin ajatukseen yhteisestä nautinnosta.  Etsin työssäni väylää aitoon kohtaamiseen esiintyjän/näyttelijän kanssa. Pohdin dialogisuuden mahdollisuuksia ohjaajantyössä, koska koen, että kohtaamiseen asettuminen on ollut itselleni hankalaa   ja että varsinkin haasteiden edessä alan helposti ohjata päämäärä edellä, en tilannetta kuunnellen.   Kuvailen harjoitusprosessin synnyttämiä tuntemuksiani ja yritystäni antautua dialogiin esiintyjän kanssa.   Reflektoin työntilanteessa esiin nousseita ajatuksiani suhteessa valittuun toimintatapaan ja päämäärääni olla mahdollisimman kuunteleva ja tilaa antava ohjaaja.  Kuvaan harjoitusprosessin eri vaiheita ja käytänteitä sekä esiintyjän "kokemusasiantuntijuuteen" liittyvää vaatimusta vapaudesta omaan materiaaliin suhteessa ohjaajantaiteeseen ja asemaan ryhmässä.   Käsittelen ohjaajuuteen liittyviä käytänteitä suhteessa valtaan, auktoriteettiasemaan ja tottumukseen.   Pohdin, mikä omista ohjaajantyön käytänteistäni liittyy todella hyväksi havaittuihin tapoihin kohdata ryhmä ja tehdä taidetta ja mikä osa taas on olemassa vain oman pienuuteni peittämiseksi ja asemani pönkittämiseksi.  Näen ohjaajan tehtävän mahdollistajan, tukija, aukipuhujan, katsojan ja kommentoijan tehtävänä ja mietin työssäni ohjaajan tehtävän laatua suhteessa työryhmän kokoon,   luottamukseen, työilmapiiriin ja yhteiseen huumoriin.   Kirjoitan auki hyvän ohjaustavan prosessikohtaisuutta, sitä, että jokaisessa prosessissa ohjaajan tehtävä on vähän erilainen.   Toisissa harjoitustilanteissa riittää muutama kommentti, toisissa prosesseissa näyttelijä tarvitsee taluttajaa.   Toisissa prosesseissa ohjaajalla on enemmän vastuuta ja valtaa, joissain työryhmissä demokraattinen toiminta, tilan antaminen ja ryhmän kuunteleminen on mahdollista.   Dialogisuus ei onnistu ohjaajalta yksin, dialogi vaatii kaksi osapuolta, joten ohjaajan tehtävä on aina suhteessa ryhmään ja prosessiin.
Kansainvälinen residenssityöskentely ja taiteilijaidentiteetit : suomalaisten kuvataiteilijoiden matkakokemusten tarkastelua narratiivisessa tulkintakehyksessä
Kaksisuuntainen peili : [Dan Grahamin haastattelu] / Piia Laita
Ole hyvä : erään esityksen valosuunnittelusta
Pitkä valotusaika
Käsittelen kirjallisessa opinnäytetyössäni omaa näyttelijäntyötäni ja taiteilijuuttani. Luon työssäni minäkuvan itsestäni ja tarkastelen sitä suhteessa omiin kokemuksiini.  Käyn ensimmäisessä luvussa läpi reittini Teatterikorkeakouluun ja pysähdyn sitten pohtimaan, mikä olen nyt . Pohdin erilaisia roolinimikkeitä, joihin pystyn samaistumaan ja miten nämä roolit minussa toteutuvat. Käytän ajatteluni tukena muistoja ja muistiinpanoja aina lukioajoistani Teatterikorkeakoulun viimeisen opiskeluvuoteni kevääseen.  Tutkin itsessäni niitä piirteitä ja puolia, joita erityisesti hyödynnän teatteritaiteessani ja näyttelijäntyössäni. Esitän väitteitä siitä, mitkä ovat omasta mielestäni olennaisia piirteitä taiteilijalle ja miten nämä piirteet näkyvät omassa työssäni.  Toisessa luvussa totean vastuun viime vuosien vallitsevimmaksi teemaksi ajattelussani suhteessa näyttelijäntyöhön ja elämääni. Käsittelen vastuuta sellaisista näkökulmista, joiden katson linkittyvän vahvasti teatteriin. Pohdin vastuuntuntoa, sen merkitystä itselleni ja pohdin vastuunottoa tilanteessa, jossa koen, että jonkun pitäisi se tehdä. Jäsennän ajatuksiani myös taiteilijan vastuusta niin suhteessa fiktion maailmaan kuin konkreettiseen ryhmätyöskentelyyn.  Kolmanteen lukuun olen sijoittanut merkintöjä, jotka liittyvät tarkasti niiden kirjoituspäivän tapahtumiin. Nämä aikaan sidotut merkinnät tukevat ja tuovat taas uuden näkökulman ensimmäisessä luvussa käsittelemieni roolien rinnalle. Erona ensimmäisen kappaleen neutraaliin tai positiiviseen kokemukseen itsestä tarkastelen itseäni kolmannessa luvussa negatiivisen tunnekokemuksen kautta.  Neljäs luku suuntaa katseensa tulevaisuuteen. Pohdin tässä luvussa sitä, mitä teatteri ja näyttelijäntyöltä toivon saavani ja miten sen mahdollisesti voisin saavuttaa. Hahmotan näyttelijäntaiteen kokonaisvaltaiseksi itsensä ilmaisemiseksi niin fyysisellä kuin henkiselläkin tasolla.  Viimeisessä luvussa tiivistän ajatukseni taiteilijaksi kasvamisesta. Väitän, että taitelijaksi kasvaminen ei vaadi ihmiseltä varsinaista muuttumista, vaan se on omaksi itsekseen tulemista. Tällä tarkoitan, että
Teatteritaiteen maisterin opinnäytteeni kirjallinen osio OLE HYVÄ –erään esityksen valosuunnittelusta pyrkii avaamaan taiteellisen opinnäytteeni tekovaiheen eri prosesseja,   niihin liittyviä ratkaisuja sekä työskentelemistä työryhmälähtöisessä ryhmässä ilman ohjaajaa.   Työryhmä koostui kahdesta näyttelijästä, valosuunnittelijasta ja äänisuunnittelijasta. Taiteellisen opinnäytteeni ensi-ilta oli 8.2.2013.  Taiteellinen opinnäytteeni poikkesi aikaisemmista tekemistäni esityksistä tekotavaltaan. Työn tekemisessä, kuten kaikessa muussakin, syntyy rutiineja joista on hyvä murtautua välillä irti. Tämä rutiineista poikkeaminen on taiteen tekemisen ja luomisprosessien kannalta mielestäni välttämätöntä, jos ei halua toistaa itseään. OLE HYVÄ -esityksessä poikkesin omista tekemisen rutiineistani ja löysin uusia näkökulmia, tekemisen tapoja sekä motivaatiota teatterin tekemiseen.   Tekotapa työryhmässämme edellytti syventymistä kaikkiin teatteriesitykseen kuuluviin osa-alueisiin.  Aloitimme esityksen tekemisen miettimällä ensin konseptia, ja kirjoittamalla käsikirjoitusta tämän konseptin ympärille.   Lähdimme synnyttämään näytelmää täysin tyhjästä sellaisten työvaiheiden kautta, jotka eivät olleet meille ennalta tuttuja. Kirjallisessa opinnäytteessäni kirjoitan OLE HYVÄ -esitykseen liittyen valosuunnittelun lisäksi myös lavastuksesta ja esityksen käsikirjoituksen tekemisestä, sekä pohdin eroja perinteisemmän esityksen tekemisen tapojen ja uudempien välillä. Kirjoitan myös omasta taiteilijuudestani, sekä siitä mitä se minulle merkitsee. Nuorena taideopiskelijana tapahtuu tekemisen tavoissa ja oman äänen löytämisessä suuria muutoksia. Minun kohdallani yksi suurimmista, ja kehittymisen kannalta tärkeimmistä muutoksista tapahtui tehdessäni taiteellista opinnäytettäni. Kirjoittaessani tätä tiivistelmää, on kulunut puolitoista vuotta taiteellisen opinnäytteeni viimeisestä esityksestä. Nyt minun on helpompi reflektoida asioita, joita esityksen tekemisen aikana opin. Näen esitykset nykyään eri tavalla, ja kunnioitan enemmän kaikkia niihin liittyviä osa-alueita. Kasvoin tekijänä ja löysin uutta inspiraatiota tuleviin koitoksiin, ja opin ottamaan
Kirjallinen opinnäytteeni käsittelee ajattelua ja reitin etsimistä ajatteluuni. Kullakin on oma reittinsä ja kaikki osaavat ajatella. Minulle ajattelu on ruumiillista. Myös sanani elävät ruumiissani. Käytän kirjallisessa opinnäytteessäni esimerkkeinä omia töitäni ja niiden työprosesseja. Esimerkkiteoksina käytän pääasiassa kahta eri teostani. Yksi niistä on koulun sisällä tapahtunut Panoraama. Toinen niistä, Kukin, on koulun ulkopuolinen. Se on myös ensimmäinen kokonainen työni ammattiohjaajana. Kirjoitan antautumisesta työprosessissa. Kerron kielen hajoamisen kokemuksesta ohjaajana, työryhmän jäsenenä, taiteilijana teosteni ulkopuolella sekä katsojana. Avaan suhdettani esitystilaan. Kirjoitan maisemasta ja suhteestani siihen, käyttäen esimerkkinä taiteellista lopputyötäni Panoraamaa. Viittaan tilasta ja maisemasta kirjoittaessani myös Wolfgang Schivelbuschin kirjoittamaan Junamatkan historia-kirjaan ja tuon mukaan Sosiaali- ja maantieteilijä Doreen Masseyn ajatuksia tilasta ja paikasta. Kirjoitan ohjaajan ruumiista. Käsittelen ohjaajan roolia. Kirjoitan sanojen katoamisesta, eli yhteyden katoamisesta omaan ruumiiseeni.   Koen että minulta ohjaaja-roolin vuoksi odotetaan kykyä artikuloida jotain, johon en koe aina omaavani sanoja tai puhetapaa. Pohdin milloin tuollainen unohdus ja sanojen hajoaminen on turvallista ja olennainen osa taiteen tekemistä minulle, ja milloin ja miksi on hetkiä, jolloin vaikenen ahdistuneena kun sanoja ei ole. Silloin saatan luulla olevani kykenemätön ajattelemaan. Etsin ja löydän omaa tapaani käyttää sanoja ja ajatella. Kirjoitan sanojen ruumiillisuudesta. Kirjoitan katsojana olemisesta ja esityksen ulkopuolella olemisesta ohjaajana. Suomalainen teatteriperinne pohjaa harrastajateattereihin. Se luo oman keskustelu- ja katsojakulttuurinsa. Pyrin löytämään reitin kuulla itseäni, jotta voisin osallistua keskusteluun. Haluan kutsua ja nimetä monenlaisia esityksiä ja työtapoja teatteriksi, jotta teatteri saisi olla laajaa ja vapaata sekä vapaasti toinen. Ymmärrys on minulle ruumiillista ja kokemuksellista. Mutta se ei sulje pois kykyä analysoida. Kokemuksellisuus ja analyysi eivät sulje pois toisiaan, ne ovat erilaisia, yhteydessä ja kontaktissa toisiinsa. Sellaisen ohjaajaroolin ymmärrän ja tunnistan. Keskustelevan roolin.
Taiteilijan pohdiskelua
Nykytaiteen harharetket : kommunikaatioprosessi valkoisen kuution ulkopuolella / Mika Hannula
Dialogi : taiteilija opettajana ja oppilaana : [Kankaanpään taidekoulun galleria, 2.9. - 4.10.2005] / Matti Velhonoja (toim.)
Miksi animaatio?
Samassa veneessä : eräs paikantuminen suhteessa osallistavaan kuvanveistoon
Tanssi yliopistossa : kirjoituksia uuden koulutus- ja tutkimusalan muotoutumisesta
Lähestyn kirjallisessa opinnäytteessäni nk. ohjaajan oman aiheen rakentumista.  Opinnäytteeni painopiste sijoittuu henkilökohtaisen ja yhteiskunnallisen väliin. Näen henkilökohtaisuuden ja yhteiskunnallisuuden olevan ne kaksi vastapoolia, joiden väliin teatterillisen ajatteluni ydin sijoittuu.  Yhteiskunnallinen ja eettinen ajatteluni määrittää vahvasti niitä aiheita ja teemoja, joita käsittelen esityksissäni, mutta henkilökohtaiset, ruumiilliset ja emotionaalisesti pakahduttavat kokemukseni määrittävät sen, millaisen näyttämöllisen muodon ne saavat. Avaan suhdettani esitysteni esteettisiin valintoihin ja pyrin avaamaan näiden valintojen takana olevaa ajatusprosessia.  Käsittelen myös yhteiskunnallisen ja poliittisen teatterin traditioon liittyvää estetiikkaa, jonka koen olevan tiettyjen vakiintuneiden näyttämöllisten keinojen ja karnevalistisen ilmaisun leimaamaa. Koen omien esitysteni estetiikan ja ilmaisun vastakkaisena tälle traditiolle, mutta pidän silti esityksiäni yhteiskunnallisina. Pohdin mielikuvani todenperäisyyttä ja muodostumista ja pyrin avaamaan ajatteluni muutosta suhteessa oletuksiini poliittisuuden ja yhteiskunnallisuuden vaatimuksesta.  Käsittelen myös sukupuolta ja sen merkitystä suhteessa identiteettiini ja ohjaajaidentiteettini sekä suhteessa suomalaisen teatterikentän toimintamalleihin. Käsittelen sukupuolta tasa-arvopoliittisten kysymysten kautta, joihin otan biologisen, historiallisen sekä henkilökohtaisen näkökulman. Pohdin sukupuolta myös suhteessa omaan ohjaajuuteni, harjoitustilanteeseen sekä näyttämöllä esiintyviin henkilöihin.  Opinnäytteeni laajimmassa osiossa käsittelen oman taiteellisen ajatteluni ja esitysteni prosesseja ja avaan esitysdramaturgista käsitettä, jonka olen nimennyt keskeytetyn yhdynnän periaatteeksi. Käsite tarkoittaa minulle vieraannutuksen keinoa, jolla pyrin katkaisemaan katsojan emotionaalisen eläytymisen leikkaamalla esityksessä äkisti tunnelmasta toiseen. Koen tämän keinon leimalliseksi ja toistuvaksi esitysdramaturgiseksi työkaluksi ohjaamissani esityksissä. Haen tähän liittyvän ajatteluni juuria Bertolt Brechtin eeppisen teatterin traditiosta sekä melodraamasta.  Pohdin esitysteni rakentumista eri osa-alueiden näkökulmasta ja pyrin selvittämään itselleni, miksi yhteiskunnalliset havaintoni, joiden kuvittelen olevan oman aiheeni ydin, muotoutuvat näyttämöllä hyvin henkilökohtaisiksi, usein avoimesta yhteiskunnallisuudesta ja poliittisuudesta riisutuiksi ihmissuhde-esityksiksi, joissa minulle tärkeintä on emotionaalinen ja ruumiillinen tunnistus.  Käsittelen opinnäytteessäni myös kritiikkiä, itsekritiikkiä sekä sitä, saako omista esityksistään olla ylpeä ja pohdin, kenen odotuksiin minun teatterintekijänä tulisi vastata.  Kirjallinen opinnäytteeni jakautuu viiteen osioon, joissa käsittelen identiteettini rakentumista, suhdettani yhteiskuntaan, suhdettani yhteiskunnalliseen teatteriin ja sen esteettisiin vaatimuksiin, sukupuoleen sekä oman näyttämöni lainalaisuuksiin ja leimallisiin keinoihin.  Kirjallinen opinnäytteeni pyrkii olemaan henkilökohtainen ja paljas välitilinpäätös suhteessa omaan kehittyvään taiteilijuuteeni, tässä hetkessä, nyt.
Tanssijan työn prosesseja : teoksessa Passage – tanssija  maailman läpimenemisen paikkana
Olenko tosiaan niin vallaton? : valtani kaappaamisesta näyttelijänä
"Sydämeni värisee onnesta ja kaihosta" : taiteilijuuden ja naiseuden ihanteiden ristiriita Aino Acktén kirjeissä ja muistelmissa vuosina 1899-1905
Taiteilijatoveruutta : Helene Schjerfbeck, Ada Thilén, Helena Westermarck ja Maria Wiik
Pakeneva omakuva : taiteellinen työskentely kontrolleja vastaan
Minä en maalaa ruokaa, vaan etsin leikkauspisteitä ja vuoropuhelua taiteilijuuteni ja taideopettajuuteni välille
Taiteilijuus laulunopetuksessa : tapaustutkimus kolmen pop/jazz-laulun ja laulupedagogiikan opettajan käsityksistä laulajan taiteellisesta ajattelusta ja sen opettamisesta
Maalaustaiteesta
Maalarin legenda : kuvallinen dialogi Hattulan keskiaikaisen kivikirkon holvimaalauksen kanssa
Onnistumisen tekijöitä : havaintoja luovan työn vakiinnuttamisesta ja kehittämisestä
Kysymisen prosessissa : pohdintoja koreografin työstä representaation teoriaa apuna käyttäen
Alvar Aalto kuvataiteilijana / Erik Kruskopf
Taiteilijoita tarvitaan ihan toisenlaisiin hommiin : tutkimus kuvataiteilijoiden asenteista ja taiteen yhteiskuntakriittisistä mahdollisuuksista / Kalle Lampela
Taiteilija, tuotanto ja tyyli : esimerkkinä Hugo Simberg / Arto Haapala
Taiteen moniottelijat : suomalaisten ammattitaiteilijoiden työnkuvan muotoutumisen tulevaisuudenodotukset sekä asenteet managerointiin ja liiketoimintaosaamiseen
Tarkastelen kirjallisessa opinnäytetyössäni taiteellisen työskentelyn merkitystä itselleni ja suhteessa ympäröivään todellisuuteen. Tuon esille niitä kysymyksiä, jotka nousevat usein pinnalle työskentelyn yhteydessä. Tavoitteeni oli paikantaa itseni kuvataiteilijana ja nähdä selkeämmin niitä tekijöitä, joiden keskellä elän ja työskentelen.   Käsittelin aihetta oman taiteellisen työskentelyn ja taiteen kokemisen kautta. Etsin lähteitä, joissa oli käsitelty samoja kysymyksiä yleisellä tasolla. Lähteiden antama tieto ja ajatukset vertautuivat omiin esille nouseviin kysymyksiin. Oman työskentelyn pohdinta suhteessa kirjallisiin lähteisiin auttoi ymmärtämään paremmin niitä prosesseja, jotka ovat osa taiteellista työskentelyä.    Ensimmäisessä luvussa tarkastelen oman työskentelyn motiiveja ja tekemisen merkitystä ulospäin. Tuon esille niitä asioita, jotka ovat mukana vaikuttamassa taidetta katsoessa ja kokiessa. Käyn lisäksi läpi muutamia nykytaiteen teoksia, jotka ovat jääneet mieleeni lähivuosina. Pohdin sitä, mikä niissä on vaikuttanut erityisesti ja kuinka olen niitä katsonut. Toisessa luvussa käyn läpi töissäni usein toistuvia teemoja, käyttämiäni välineitä ja tapoja esittää asioita taiteellisen työskentelyn kautta. Lopuksi tarkastelen lähemmin valokuvista koostuvan taiteellisen lopputyöni Yökävelyt lähtökohtia, teemaa ja sen parissa työskentelyä.
Oppimisesta
Kuvataiteilijana yleisimmin kohtaamani kysymys on: "Mistä sait idean?" Tämän tekstin tavoitteena on valottaa henkilökohtaista ideaprosessiani taideteosten takana ja toimia apuna ideoita etsivälle taiteen tekijälle.
Taidetta, vastustusta, leikkiä ja työtä? : lasten toimijuus 6-vuotiaiden teatteriprojektissa
Taide tehtäviensä tasalla : taiteentehtävien toteutuminen muotokuvissani
Miksi näyttelen? en ole koskaan osannut vastata tähän kysymykseen. Se on vaivannut mieltäni. ensimmäisen kerran elämässäni tunsin tekeväni mitä minun pitää, kukn olin viime syksynä monologikiertueella terveydenhuollon ja sosiaalityön yksiköissä. Mutta miksi? tähän kysymykseen pyrin vastaamaan tässä työssä.  Mitä näyttelijyydelle tapahtuu kun ei esiinnytä pimennetylle katsomolle suojatuissa olosuhteissa? Kun näyttelijä menee hoitolaitokseen esiintymään, hän ottaa aina riskin. Tapahtumia ei voi ennakoida, voi vain olla auki ja paljaana. Paljaassa tilassa näkyy kaikii, eikä mihinkän pääse piiloon. Katsojiin tutustumisen myötä syntyy suhde yleisöön ja vuorovaikutus esitystilanteessa syvenee. Fokus siirtyy itsestä katsojiin ja esitys tapahtuu katsojien kautta.  Taiteella voidaan parantaa elämänlaatua ja varsinkin hoitolaitoksissa sille on tarvetta. Kulttuurilla on yhteys terveydenhuoltoon, sen ylläpitämäiseen ja elämän hallintaan. Jos asukas ei pääse taiteen luo, on taiteen tultava hänen kotiinsa.
Tuhat ja yksi otusta : kokeilevin luonnostelumenetelmin kohti intuitiivisempaa luomisprosessia
Johdanto : modernius, modernismi ja naiset / Eeva Maija Viljo
Otan tästä vastuun : pohdinta vastuullisesta minästä
"Se on käsien ojentamista puolin ja toisin" : opettajien kokemuksia yhteistyöstä taiteilijan kanssa
Naftan unia : öljyhuipun ja antroposeenin kokemuksien heijastumia
2003: Avaruusseikkailu : eli kuinka lakkasin suorittamasta ja opin rakastamaan näyttelemistä
Taiteilija ja hänen taistelunsa : Taiteilijaseuran vuosijuhlassa pidetty juhlapuhe / Tito Colliander
Taiteilijan tie  / Unto Pusa
Minä rajattuna ja avattuna : esiintyjän kysymyksiä teosprosesseissa Titled - tittelöity ja Human resources
Kuvataideopettaja omalla tavallaan: Kuvataideopettajan ammatti-identiteetin ja persoonallisuuden tarkastelua työhyvinvoinnin
Kynnyksillä
Taiteellisen opinnäytetyöni kirjallinen osio käsittelee termiä harjoittelu. Sitä, miten minä olen harjoittelemisen ymmärtänyt opintojeni aikaisemmassa vaiheessa ja minkälaisen matkan olen tehnyt siihen, miten miellän harjoittelemisen tässä hetkessä.  Havaitsin kokeneeni harjoittelemisen pelkoa niin Teatterikorkeakoulun opintojen aikana, kuin myös opiskelujen ulkopuolella tehdyissä töissäni. Ryhdyin miettimään pelkoon johtaneita syitä ja etsimään keinoja vapautua lukoista, joita olin antanut muodostua esteeksi harjoittelemiselleni.  Harjoittelemisen pelolle löysin monia eri ilmenemismuotoja, kuten epävarmuus, harjoitteen suorittaminen kokemisen sijaan, kanssanäyttelijöihin tukeutuminen, olosuhteiden syyttäminen ja oman itsensä suojeleminen.  Opinnäytetyöni taiteellinen osio, Peppi Pitkätossu ja siinä nimiroolin tekeminen antoi mahdollisuuden observoida sitä, miten toimia ja työskennellä harjoittelemisen pelon läpi ja lopulta saavuttaa tilanne, jossa vaikeudet on selätetty ja näytteleminen tuntuu jälleen nautinnolliselta.  Pohdin kysymystä, millainen on hyvä näyttelijä ja sitä, mitä odotan itseltäni ammattiin valmistuttuani. Harjoittelemiseni ei pääty samanaikaisesti opintojeni kanssa, vaan päinvastoin jatkuu tai mahdollisesti vasta alkaa oivaltamieni työkalujen avulla.  Tein havainnon, että ollakseni hyvä näyttelijä, on minun omattava terve itsetunto ja luottaa valintoihini. Uskallettava pyytää apua, mikäli sitä tarvitsen ja rakastaa itse tuottamaani materiaalia, jotta siihen voisi katsojanikin rakastua.  Olen ymmärtänyt, että teatteri merkitsee minulle yhteisöä ja ryhmää. Haluan harjoittaa ammattiani yhdessä muiden kanssa, en yksin.  On kuitenkin tärkeää erottaa yhdessä tekeminen vastuun välttämisestä. Teoksen tehtävät ovat jaettuja ja on ymmärrettävä, että toiset tehtävät ovat vastuullisempia, kuin toiset. Harjoittelemisen pelko ei saa muodostua työtehtävän toteuttamisen esteeksi.  Näyttelijäidentiteettini ja se, mitä näyttelijyys minulle merkitsee on selkiintynyt tämän työn edetessä. Huomaan kirjoittaneeni aiheesta konkreettisin esimerkein ja hyvin maanläheisesti, koska sitä näyttelijäntyö minulle tällä hetkellä on.  Mutta sen lisäksi, että minusta on tulossa näyttelijä, olen ennen kaikkea valmistumassa taitelijaksi. Taitelijana haluan kantaa vastuuni yhteiskunnan kulttuurillisena kasvattajana ja huolehtia siitä, että sisällytän työhöni taiteellisen intohimoni. Rakkauden ja palon teatteria kohtaan.
Välitilinpäätös : yksi tarina valmistumisesta
Abstraktin taiteen tekijäksi : mikrohistoriallinen elämäkertatutkimus Liisa Rautiaisesta / Eva-Johanna Mäkinen
Valkoinen Toyota vei vaimoni
Genius ja vastuu : Kantin kautta uuteen taiteilijakäsitykseen
Jeesmies hengittää : jotain muuta
Lyhyitä esseitä luovuudesta
Opinnäytteessäni tutkin itsetunnon merkitystä näyttelijäntyössä. Pohdin miten keskeinen edellytys terve itsetunto taiteilijalle on. Tarkastelen itsetuntoa yhtenä ihmisen persoonallisuuden ominaisuuksista, sekä tutkin itsetunnon ja toiminnan yhteyttä teatteritaiteessa ja näyttelijäntyössä. Kysyn, miten itsetunto – tai sen puute – vaikuttaa näyttelijän kykyyn kunnioittaa ja arvostaa itseään, omaa työtään ja työyhteisöä, jossa työskentelee. Peilaan aihetta suhteessa omaan lapsuuteeni, Teatterikorkeakouluaikaani sekä joihinkin ammattiteatterikokemuksiini, jotka ovat vaikuttaneet itsetuntoni kehitykseen sekä henkilökohtaiseen hyvinvointiini. Tutkin, kuinka itsetunto - ihmisen sisäinen tulkinta omasta arvostaan - voi joko kaventaa tai avata näyttelijän kykyä kehittyä työssään. Käyn läpi itselleni oleellisimpia asioita työssäni, jotka mielestäni vaikuttavat yleisestikin näyttelijän työkykyyn ja hyvinvointiin. Tällaisia asioita ovat nähdäkseni mm. pelko, kateus, herkkyys sekä lapsuuden varhaiset kokemukset. Kirjoitan auki havaintojani ja ajatteluni prosessia, jossa kuljen kohti kokonaisvaltaisempaa itsetuntemusta. Kysyn itseltäni, mitä ajattelen itsestäni taiteilijana? Miten haluan tehdä työtäni? Luotanko itseeni ja muihin ihmisiin? Pohdin myös näyttelijäntyön ja siviilielämän rajapintoja.  Olen jakanut opinnäytteeni kolmeen osaan, ”Alku”, ”Itsetunto” ja ”Loppu”.  Luvussa ” Alku” palaan lapsuuteeni ja itsetuntoni kehityksen alkuun, käyden läpi minäkuvani matkaa Teatterikoulun ensimmäisiin vuosiin saakka. Luvussa ” Itsetunto” tutkin itsetunnon osuutta näyttelijäidentiteetin rakentumisessa. Pohdin muun muassa työn ja siviilin rajapintaa, ja käsittelen itselleni näyttelijäntyön näkökulmasta oleellisia tunteita ja ilmiöitä, pelkoa, kateutta, herkkyyttä, olemassaoloa, valintoja työelämässä, näyttelijän henkilökohtaisia rajoja. Luvussa ” Loppu” mietin, mitä olen oivaltanut opinnäytteeni kirjoitusprosessin aikana. Minulle tuntui merkitykselliseltä pohtia lopuksi sitä, mitä minun mielestäni on arvokas elämä, miten haluan elää. Ajattelen, että juuri omanarvontunto ja se, millaisen elämän ihminen ajattelevaa ansaitsevansa, on oleellista itsetuntoa käsiteltäessä.  Käytän opinnäytteeni kirjallisen osion tukena Kaisa Korhosen toimittamaa teosta ”Koirien ajama kettu- ohjaajahaastatteluja”, Eeva Kilven , Maria Jaatisen, ja Saima Harmajan runoutta, Aila Meriluodon teosta ” Tältä kohtaa” , sekä omia päiväkirjojamerkintöjäni ja muistiinpanojani.
Taide taiteena : valikoituja kirjoituksia / Ad Reinhardt ; [toimitus: Carolus Enckell ja Aija Vainio ; käännös: Kimmo Pasanen]
Kuka-mikä-taiteilija? / Erkki Pirtola
Opinnäytetyössäni Klassisen baletin opettaja – käsityöläinen ja taiteilija pohdin klassista balettia, sen opettamisen traditiota sekä baletin tekniikan ja tyylin opetukseen liittyviä haasteita opettajan näkökulmasta. Lähtökohta tutkimukselle on omakohtainen käsitykseni baletin opettajasta, joka on käsityöläinen ja taiteilija. Tähän väitteeseen etsin opinnäytteessäni perusteluja tutkimuksen, oman koulutuksen ja vuosien aikana työssä tekemieni havaintojen perusteella.  Opinnäytteeni aihe kumpuaa tarpeesta pohtia omaa opettajuuttani. Mitä opetan, kun opetan klassista balettia? Minkälaisia arvoja välitän ja ylläpidän, kun opetan klassista balettia ja sen traditiota? Klassisen baletin tekniikan vaatimusten puristuksessa lajin tekniikan opettaminen nousee helposti opetuksen ainoaksi tavoitteeksi. Tanssin opettamisessa on kuitenkin kyse paljon muustakin. Jotta en olisi ajatusteni kanssa aivan yksin, haastattelin kolmea erilaisen tanssitaustan omaavaa baletinopettajaa keväällä 2014. Halusin kuulla heidän käsityksiään omasta opetustyöstään ja heidän kokemuksiaan baletinopettajan ammatin vaatimuksista. Tutkimuksen kannalta haastattelut toimivat peilauspintana omille kokemuksilleni ja ajatuksilleni baletin opettamisesta.  Oppilaan kehittyminen tanssijan taidoissa vaatii oppilaan motivaation lisäksi ammattitaitoista opetusta ja oppilaalta vuosien harjoittelua. Käsityöläisyyteen liittyvät käsitteet mestari ja kisälli nousevat tässä opinnäytteessä esiin taiteessa harjaantumisen prosessin yhteydessä. Opettaja on tanssiopintojensa aikana käynyt läpi saman harjoittelun prosessin, jossa hän nyt auttaa oppilasta eteenpäin. Heli Kauppila (2012,71) nostaa väitöskirjassaan taidon oppimisen yhteydessä esiin kreikkalaisen technen käsitteen. Kreikkalaiset eivät tehneet eroa käsityöläisyyden ja taiteen välillä, vaan molemmat liittyivät technen käsitteeseen. Opinnäytetyössäni kirjoitan eri tutkijoiden näkemyksistä technestä ja käsittelen omia ajatuksiani suhteessa niihin.  Opettamiseen liittyy oppilaan ja opettajan kohtaaminen opetustilanteessa. Opinnäytteessäni esitän ajatuksiani klassisen baletin opettamisesta, jossa pidän tärkeänä opettajan omakohtaista kokemusta ja ymmärrystä lajin ja sen opettamisen vaatimuksista. Lisäksi opettajan tulisi tiedostaa oma ihmiskäsityksensä, joka on aina mukana kaikessa ihmisen hyväksi tarkoitetussa toiminnassa (Rauhala 2005, 127). Oma ihmiskäsitykseni perustuu Lauri Rauhalan holistiseen eli kokonaisvaltaiseen ihmiskäsitykseen, jonka mukaan ihminen on kehollisuutensa, tajunnallisuutensa ja situationaalisuutensa ykseys. Holistisen ihmiskäsityksen ytimenä pidän sitä, että ihminen ymmärretään parhaalla mahdollisella tavalla hänen maailmasuhteidensa pohjalta.  Klassisen baletin tekniikan ja tyylin omaksuminen vaativat oppilaalta pitkäjänteistä ja säännöllistä harjoittelua. Omassa opetuksessani kehollisuus ja kehotietoisuuden opettaminen ovat nousseet tärkeään asemaantanssitekniikan ja -ilmaisun opettamisen lisäksi. Kehotietoisuutta voi harjoitella ja sen tulisi kulkea jatkuvasti mukana osana baletin opettamisen ja oppimisen prosessia. Näiden lisäksi tuon opinnäytetyössäni esille tärkeänä pitämiäni arvoja, joita ovat muun muassa ymmärrys taiteen moninaisuudesta ja se, että ollaan avoimia ja kiinnostuneita myös muita taiteen lajeja kohtaan.
Nikestä street soccer ja lol : taiteilijana koulussa : taiteilija-opettajan näkökulma pedagogisesta taideprojektista "Koulun piha" yhteisöllisen osallistavan taidekasvatusprojektin kontekstissa
Kirjoituksia tanssijan ja taiteilijan identiteeteistä
Ensimmäinen seinä : katsojan kokemus esityksen keskeisenä sisältönä
Kun materiaalina on Toinen : dialogisuus ryhmälähtöisessä teatteritaiteessa ohjaajan näkökulmasta
Pieni huomautus genius-käsitteeseen : taiteilijaneroudesta Agrippa Nettelsheimiläisen valaisemana / Anne Aurasmaa
Keinulauta : pohdintoja taiteilijuudesta, taiteen rahoituksesta sekä niiden välisestä suhteesta
Pappi, lukkari, talonpoika, tanssipedagogi? : taiteilijaidentiteetti ja koreografiset positiot
Opinnäytetyöni käsittelee minun henkilökohtaista suhtautumistani teatteritaidetta kohtaan sekä kokemuksiani, joita olen kohdannut vuosieni varrella – niin hyvässä kuin pahassa. Opinnäytteeni on hyvin henkilökohtainen läpileikkaus kokemuksistani koulun aikana ja ennen koulua. Tämä työ kuvaa kasvuani esittävänä taitelijana.  Opinnäytteeni alussa palaan vuoteen 2003, jolloin ensimmäistä kertaa kohtasin tilanteen, jossa jouduin punnitsemaan hyvän ja huonon teatteriesityksen eroa. Minulle se on hyvin veteen piirretty viiva. Kerron työssäni minulle tärkeistä elementeistä teatterissa ja näyttelemisessä ylipäätään. Kerron asioista, jotka kiinnostavat minua näyttelijänä ja joita janoan näkeväni suomalaisessa taidekentässä toivottavasti aina. Puhun pyyteettömyydestä, arvaamattomuudesta ja autenttisuudesta esimerkkien kautta.  Avaan myös tekstissäni miten koulu on muokannut käsitystäni teatterintekemisessä, taiteessa ja ylipäätään ihmisenä kasvamisessa. Puhun turhautumisesta ja siitä, miten se ajaa helposti suorittamiseen, mitä en voi sietää. Käsittelen jännitystä ja sitä, miten se minulla henkilökohtaisesti näyttäytyy lohduttomana olona ja outona koti-ikävänä.  Puolessa välissä opinnäytettäni kerron hieman päiväkirjamaisesti työharjoittelustani ja lopputyöstäni, minkälaisia kokemuksia ne olivat ja mitä tunnen oppineeni niistä töistä. Kerron myös Moskovan vierailustamme ja tuntemuksistani venäläisestä teatterin tekemisestä. Lopputyöni oli pitkä improvisoitu näytelmä, joten käsittelen paljon improvisaatiota taidemuotona ja tunteen ja intensiteetin tärkeyttä. Puhun siitä, miten tunne tulee juonen ja dramaturgian edelle ja jota pidän teatterin suurena voimana.  Loppupuolella kirjoitan ja lainaan paljon populaarikulttuurin suurimpien tekijöiden ajatuksia, joista koen itse saavani eniten irti. Kritisoin hieman kotimaista elokuva – ja sarjatuotantoa. Avaan vähän omaa ajatusmaailmaani siitä miten taidetta pitäisi tehdä tunnistettavasti, mutta ei imitoiden jo nähtyä, vaan viemällä niitä tuttuja tarinoita eteenpäin kääntämällä niitä niin, että niistä tulee uusia ajatuksia läpi. Kerron tietynlaisen idolisoimisen ja haaveilun tärkeydestä ja siitä, miten naiivilla ajattelulla on välillä myös eteenpäin vievä vaikutus.
Kädet värissä maalaava ruumis : tutkimus kuvataiteilijuudesta olemassaolon muotona ja sen ilmenemisestä arjessa
"Taiteessa ei ole mitään järkeä" : ajatusääniä ympäristön ja taiteilijuuden suhteesta
Opinnäytteeni kirjallisessa osiossa käsittelen taiteilijuuttani. Käyn läpi siihen vaikuttaneita tekijöitä kuten henkilöhistoriaa ja itselleni tärkeitä taiteilijoita. Pohdin inspiraation ja intuition merkitystä omassa luomistyössä ja kuvailen hiukan työskentelyprosessia ja käyttämiäni tekniikoita. Kirjoitelma on avointa pohdiskelua, kirjallisessa muodossa tapahtuvaa ajattelua, joka parhaassa tapauksessa avaa kirjoittajan mielessä olevia solmukohtia ja selkeyttää lukijalle yhden taiteilijan mielenliikkeitä luovan prosessin aikana.
Fanfaari : keraaminen kollaasi
Totaalirunoilija Pellinen
Taivaanvartijat : romaani
Taiteilijan itsetunto : itsetunnon ja toiminnan yhteys näyttelijäntyössä
Enemmän kuin puoli taivasta : kiinalainen nainen historiassa, yhteiskunnassa ja kulttuurissa
Elämäntunto - näyttelijä kohtaa hoitolaitosyleisön
Miten perustella taidetta vastavalmistuneena kuvataiteilijana
Kuvataiteilija audiovisuaalisten teosten kimpussa : vertaistukea ja avoimuutta rahoituksen ja tuotannon prosesseihin
Taiteesta / Unto Pusa
"Pienessä kaupungissa asuminen niinku helpottaa tietyllä tavalla sitä elämistä ja olemista" : haastattelututkimus kuvataiteilijajoukon työskentelyedellytyksistä Jyväskylän alueella
Opinnäytetyöni kirjallisen osion keskeinenä kysymyksenä on: ”Mitä on koreografin työ?” Rajaan tarkastelukulmaksi omat havaintoni ja kokemukseni. Minkälaiseksi työ on minulle muodostunut sekä miksi se on mahdollisesti muotoutumassa valmistumiseni kynnyksellä? Työni hahmotteluun liittyy olennaisesti ymmärrykseni representaatiosta sekä sen käyttäminen työkaluna ja ajattelun välineenä. Tästä syystä tuon oman ajatteluni rinnalle representaation teoriaa. Lisäksi käsittelen kolmea opintojen aikana tekemääni työtä havainnollistaakseni ajatteluani työstä ja representaation teoriasta. Ensimmäisessä luvussa tuon esiin omaa pohdintaani koreografin työstä. Nostan esiin havaintojani opintojen ajalta sekä käyn keskustelua näiden havaintojen kanssa tämän hetkisestä ajattelustani käsin. Käyn läpi työhön liittyviä keskeisiä käsitteitä siten miten minä olen ne ymmärtänyt töissäni linkittäen ajatteluni historialliseen ja yleisempään näkökulmaan. Läpi koko kappaleen pyrin jäljittämään sitä miten koen koreografin työn sekä tuomaan esille itselleni ominaisia lähestymis- sekä työskentelytapoja. Toisessa osiossa puran auki representaation teoriaa. Syvennyn siihen mistä representaation käsite on lähtöisin, miksi koen tämän teorian ymmärryksen tärkeäksi omassa työssäni sekä tuon esiin aiheeseen liittyvää kriittistä keskustelua. Avaan oman työskentelyni kannalta oleellista teoriaa, joista keskeisimpänä ovat Susan Leigh Fosterin tanssin historiasta jäljittämät, erityisesti tanssitaiteessa käytetyt eri representaationtavat. Kolmannessa luvussa avaan kolmen opintojeni aikana tekemäni työn ajatusprosessia sekä analysoin niitä Fosterin representaation tapojen ja Erika Fischer-Lichten teorian kautta. Valikoin mukaan kolme työtä eri opintovuosilta, jotta ajatteluprosessini saisi konkreettisen muodon kronologisessa järjestyksessä. Valikoimani työt ovat ensimmäisen opintovuoden aikana tehty soolo PopCorps, toisen vuoden tanssi kokonaistaideteoksena-kurssin myötä syntynyt PLAYPLAYPLAYPLAYPLAY sekä taiteellinen lopputyöni Mass Thing. Rajaan koreografin työn käsittelyn kokemuksiini ja ajatteluuni suhteessa teoriaan sekä töissäni olleisiin materiaaleihin. Sivuan vain hieman työhön liittyvää sosiaalista aspektia ja työryhmätyöskentelyllistä reflektiota. Koen tässä vaiheessa tärkeäksi tarkastella tekemääni teorian kautta sekä pysähtyä omien ajatusteni äärelle.
Taiteilija ja tavallinen ihminen : rajankäyntiä taiteilijakutsumuksesta : kultuurikriisin tarkkailua taiteessa
Metsän hiljaisuus : esseitä luovuudesta ja taiteesta
Mitä tanssi tekee, mitä minä teen? : kokemuksia teostyöskentelystä
T.E.H.D.A.S. & yhteisö
"Haluan olla avoimen lähdekoodin taiteilija" = "I want to be an open source artist" / Otso Kantokorpi
Piirtolapuutarha
"Minä olen eräs taulumaalari" : Olavi Martikaisen (1920-1979) taiteilijuus sodanjälkeisessä Suomessa
Performanssi kuvataideopettajan työkalupakissa
Tämän opinnäytetyön aiheena on surevan ihmisen läpikäymä prosessi, jonka avulla hän oppii elämään uudelleen. Tavoite oli tutkia surun olemusta ja selvittää sen yhteyttä taiteellisiin tavoitteisiini. Tähän liittyi vahva tarve tuoda esiin toivo ja ihmisen sisäinen voima.    Tutkimus tapahtui pääasiallisesti havainnollistaen omia kokemuksia taiteellisen työskentelyn avulla. Myös toisten taiteilijoiden teokset herättivät ajatuksia yhteyksistä suruun ja omaan taiteeseen. Surun prosessin kuvaamisen tarve näyttää nousseen halusta jakaa tietoa valosta ja toivosta pimeimmän hetken vallitessa. Osoittautui tärkeäksi myös tunnistaa omat voimat ja saada aikaan näiden voimien heräämistä myös teoksia katsovissa ihmisissä. Positiivinen elämänasenne ja menneisyyden näkeminen vahvuutena oli osoitus vaikeuksien voittamisesta. Tämä tutkimus kuvaa ihmisen itsensä sisäisiä voimia, joilla voi vaikuttaa asioihin myös itsensä ulkopuolella. Taiteen avulla voi herättää sellaisia asioita, jotka eivät ole muulla tavoin saavutettavissa.
Taiteilija : mielikuvat ja todellisuus = Artist : images and reality : seminar, 25.1.-26.1.1991 / seminaarin puheenjohtajat = seminar presented by Tuula Karjalainen & Jyrki Siukonen ; [julkaisutyöryhmä = publishing committee: Eija Aarnio, Tuula Arkio, Maaretta Jaukkuri, Helka Ketonen ; toimittaja = editor Tuija Siltanen]
Taiteilija kuvassa : suomalaisia kuvataiteilijoita valokuvissa 1864-2004 : [Nykytaiteen museo Kiasma 29.5. - 8.8.2004] / toim. Erkki Anttonen, Elina Heikka, Otso Kantokorpi & Liisa Lindgren
Opinnäytteeni kirjallisessa osiossa pohdin taiteilijuutta, taiteen rahoitusta sekä näiden kahden välistä suhdetta.  Kirjallisten lähteiden lisäksi pohdintani rakentuu omakohtaisten kokemusten tarkastelulle. Sekä taiteilijuutta  että ideaalia taiteen rahoitusmuotoa on mahdotonta määritellä yhdellä oikealla tavalla. Tämän opinnäyte osion  kirjoitusprosessin tarkoitus on laajentaa näkemystäni niistä kulttuuripolitiikan osa-alueista, jotka olen kokenut  merkittäviksi taiteilijaidenttiteettini muotoutumisen kannalta.
Pentti Kaskipuron asetelma, ropografiasta megalografiaksi [Valokopio] / Päivi Loimaala
Koen opinnäytteeni taiteellisessa työssä Expendablesissa ja sitä seuranneessa Jyväskylän kaupunginteatteriin  ohjaamassani Ternimaitokeisarissa löytäneeni oman näyttämöni. Esitysteni tietyt ominaispiirteet näyttävät  pysyvän samoina esityksestä toiseen. Ne muodostavat näyttämöni pelisäännöt, eli ne teatterilliset keinot ja  sopimukset, joilla esitykseni toimivat. Tässä työssä erittelen näyttämöni ominaispiirteitä sekä laajemmin  teatterikäsitystäni. Tarkastelen myös näyttämöni sijoittumista suomalaiseen teatterikenttään maantieteellisestä  ja poliittisesta näkökulmasta.  Ohjaajan aiheen katsotaan usein juontuvan hänen lapsuudestaan. Omalla kohdallani koen myös esitysteni  muotokielen pohjaavan lapsuudessani toistuneeseen esityskokemukseen. Tulen helluntaikristillisestä suvusta  ja olen istunut lapsena viikoittain helluntaiseurakunnan jumalanpalveluksessa. Tämän arkkityyppisen  esityksen monia tunnuspiirteitä löydän toistuvasti ohjauksistani. Omaksi kokemani esityksellisen muodon  kuvaaminen ja sen juurien jäljittäminen henkilöhistoriaani muodostaa työni keskeisen sisällön.  Motivaationa työni kirjoittamiselle on toiminut tulevien ohjaustöiden ajatteleminen. Olen löytänyt näyttämöni  omien esityskäsikirjoitusten tekemisen kautta. Haasteelliseksi olen kokenut toisen kirjoittaman  näytelmätekstin ohjaamisen näyttämölleni. Seuraavat suunnitteilla olevat ohjaukseni pohjaavat kuitenkin  näytelmäteksteihin. Käsittelen tässä työssä näytelmien ohjaamiseen liittyviä kysymyksiä suhteessa omaan  näyttämööni. Kuvaan myös viimeaikaisten ohjausteni esitysdramaturgiaa suhteessa draamatekstiin.  Väitän että oman näyttämökielen hahmottaminen on ohjaajalle vähintään yhtä olennaista kuin oman aiheen  löytäminen. Näyttämöni pelisäännöt ja esitysteni yhteiset esitykselliset tunnusmerkit heijastavat historiaani,  maailmankuvaani ja ihmiskäsitystäni. Riippumatta siitä mitä sisältöjä näyttämölläni käsitellään, ne pysyvät  samoina. Ohjaajan näkökulmani maailmaan tulee näkyväksi esitysteni muodon kautta.
Tämä opinnäytetyö on fiktiivinen kertomus näyttelijästä nimeltä Antti Heikkinen.   Se kertoo tarinan minusta ja niistä hetkistä, kun olen kuvitellusti saanut ensimmäisen työni valmistumisen jälkeen.   Vaikka tapahtumat ja henkilöt ovat fiktiota, sisältävät ne vahvan faktapohjan.   Kirjoitin tarinan kertojan mahdollisimman lähelle itseäni ja näin pystyin vapautuneesti purkamaan niitä aiheita ja tunteita, jotka tällä hetkellä ovat ajankohtaisia.   Tarinan toinen päähenkilö on Jari, fiktiivinen näyttelijä Joensuusta. Hänen kanssaan käymäni dialogit ovat tämän työn ydin.  Päädyin fiktiiviseen muotoon erehdyksen kautta.   Yritin aluksi kirjoittaa analyyttistä ja tiedepohjaista tekstiä ja huomasin, että tekstiini muodostui vahva kirjoitustyyli, jota en tunnistanut omakseni.   Kirjoitin sellaisen roolin takaa, joka ei tuntunut mielekkäältä ja se heijastui tekstiini niin, etten pystynyt olemaan rehellinen.   Päätin kokeilla miltä tuntuisi sijoittaa teksti aivan muuhun ympäristöön ja tilanteeseen, kirjoittaa fiktiivistä tarinaa itsestäni. Se toimi. Muoto vapautti minut.   Saatoin kirjoittaa tekstiin draamallisia tilanteita, joissa henkilöt toimivat draaman ehdoilla. Näin löytyi myös kaksi minää. Minä ja Jari. Tunne –ja järkiminä.   Vaikka dialogeissa keskustelee kaksi eri henkilöä, ovat ne loppujen lopuksi minun kaksi eri puolta.  Tämän opinnäytetyön ydinteemat ovat motivaatio ja tavoitteet suhteessa näyttelijäntyöhön ja taiteilijuuteen. Miksi näyttelen ja missä haluan näytellä?   Mistä haluan taitelijana kertoa? Olen tehnyt pitkän matkan teatteriharrastajasta ammattinäyttelijäksi ja nyt huomaan olevani tilanteessa, jossa joudun pohtimaan näitä kysymyksiä.  Minä ja Jari – Tarina juuri valmistuneesta näyttelijästä on eräänlainen välitilinpäätös. Se ei ole lopputulema, sillä sitä en voi tietää vielä.   Aikaani Teatterikorkeakoulussa pystyn tarkastelemaan toden teolla vasta vuosien päästä, kun olen saanut etäisyyttä.   Myös ydinkysymykset tulevat kulkemaan mukanani niin kauan kuin näyttelen.   Tämän työn ansiosta pysähdyin noiden kysymysten äärelle ja kirjoittamisen myötä saatoin löytää itsestäni myös vastauksia.   Haluan todellakin edelleen näytellä ja kokea paljon erilaisia töitä. En voi arvottaa mitään työtä ennen kuin olen sen itse kokenut.   Annan itselleni armoa ja aikaa löytää uusia motivaatioita ja tavoitteita. Minun ei tarvitse tietää niitä tässä ja nyt. Se on tämän työn suurin anti minulle.  Jarin henkilöstä haluan kiittää niitä kollegoja ja ystäviä, jotka itsensä siitä tunnistavat. Olette arvokkaita.
Ei vielä tänään
Suojaväri
Kahden Simonen kainalossa
