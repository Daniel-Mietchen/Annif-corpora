http://www.yso.fi/onto/yso/p20381 titraus
titraus titraus
PH- ja ISE-mittaukset : potentiometrinen analyysi
Kideveden ja kosteuden määritys magnesiumsuoloista
Kiviaineksen hapanvaluman määrittäminen
Isosyanaattipitoisuuden määritysmenetelmän kehitys
Tämän opinnäytetyön tarkoituksena oli kehittää menetelmät pH:n ja kloridipitoisuuden mittaamiselle margariinien emulsiosta. Mittaukset suoritetaan ennen lopputuotteeksi kiteyttämistä. Näin varmistetaan, että tuotteen pH ja suolapitoisuus ovat prosessin raja-arvojen sisällä, mikä taas mahdollistaa ajoparametrien muutokset prosessin poikkeustilanteessa. Elintarvikkeita koskevat pakkausmerkintävaatimukset velvoittavat ilmoittamaan ravinto-ainemäärät kuluttajille. Suolapitoisuus kuuluu näihin ilmoitettaviin ravintoainemääriin. Tuotteen pH:n mittaaminen on merkittävää tuotannon prosessien hallinnassa ja tuotteiden säilyvyyden varmistamisessa. Menetelmien kehitys tehtiin kymmenellä tuotteella, joiden suolapitoisuus oli 0,3 prosentista 1,8 prosenttiin. Tuotteiden pH-alue oli 3 - 6,8. Näytteet otettiin margariinien emulsioista ja ne lämpökäsiteltiin kaksi tuntia 60 °C lämpövesihauteessa. NaCl-pitoisuuden titrauksessa näyte punnittiin mittakuppiin ja liuotettiin 0,02 mol/l typpihappoliuokseen ennen mittauksien aloittamista. Titraus suoritettiin Mettler Toledo T50 titraattorilla ja DMi 141 - SC hopearengas- elektrodilla. Näytteiden pH mitattiin suoraan emulsionäytteestä DGi 115-SC pH-elektrodilla. Työn haasteeksi osoittautui näytteenkäsittely ennen analyysia, koska mitattavat tuotteet olivat erilaisia rasvapitoisuudeltaan ja koostumukseltaan. Esimerkiksi osa näytteistä ei liuennut liuottimeen ilman lämmitystä. Toisaalta emulsiot alkoivat kiteytyä alle 40 C°:ssa, joten piti varmistaa, että lämpötila pysyy mittauksen ajan riittävän korkeana. Mittaustuloksista laskettiin tuotekohtaisesti keskihajonta, suhteellinen keskihajonta ja keskiarvo, jota verrattiin akkreditoidun laboratorion mittaustuloksiin. Näiden tulosten perusteella osoitettiin menetelmien sopivuus kyseisille tuotteille, luotiin työohjeistus laitteenkäyttäjille ja järjestettiin koulutus laitteen käytöstä.
Kloridin ja sulfaatin määritys vesistä – mittausepävarmuuden määrittäminen
Työn tavoitteena oli kehittää ja validoida nettohaponmuodostus- (NAG) ja neutralisointipotentiaalitestit (NP) kaivosteollisuuden näytteille. Analyysit testattiin Ramboll Analyticsin teollisuus- ja voimalaitoskemiayksikössä Vantaalla. Analyyseissä käytetään määritysmenetelmänä titrausta, jonka metodit luotiin Metrohm Titrino-automaattititraattorille. Menetelmien luonti automaattititraattorille tuo analyyseihin sujuvuutta ja yksinkertaisuutta.  Nettohaponmuodostustesti haluttiin testata ja validoida, koska se on tehokas väline määrittämään kiviaineksen hapanvaluman muodostumista. Kiviaineksen hapanvaluman muodostuminen on ongelma, jonka kanssa monet kaivosteollisuusyritykset kamppailevat. Rikastusvaiheessa syntyvät sivutuotteet pitää neutralisoida, jotta ne eivät pilaisi ympäristöä loppusijoituksen aikana. Yhdessä neutralisointipotentiaalitestin tulosten kanssa kiviaineksen hapanvaluman muodostumisen ennustaminen ja torjunta helpottuvat.  Molemmissa opinnäytetyön analyyseissä kiviainesnäytteenä käytettiin rikastushiekkaa. Rikastushiekka on malmin rikastuksessa syntyvää sivutuotetta, jota yleensä käytetään maanrakennusaineena kaivosten läheisyydessä. Ympäristöministeriö asettaa omat vaatimuksensa rikastushiekan ominaisuuksille, jonka vuoksi on tärkeää ymmärtää hapanvaluman muodostumista. Nettohaponmuodostustestissä kiviaines käsitellään vetyperoksidilla, jolloin mineraalisulfidit hapettuvat. Hapettuneet sulfidimineraalit muodostavat yhdessä veden ja hapen kanssa rikkihappoa. Neutralisointipotentiaalitestissä kiviainekseen lisätään ylimäärä suolahappoa, joka reagoi kaikkien neutralisoivien mineraalien kanssa ja ylijäänyt suolahappo titrataan natriumhydroksidilla. Menetelmien validoinneissa perehdytään mittausalueisiin, lineaarisuuksiin, toistettavuuksiin ja mittausepävarmuuksiin. Tuloksista voidaan päätellä, että menetelmät toimivat hyvin, mutta menetelmiin tehtiin pieniä muutoksia, jotta niillä saataisiin nopeammin tuloksia. Määritysmenetelmänä käytetty titraus toimi hyvin molemmille analyyseille.
Titraattorin validointi ja menetelmien testaus
Pohjaöljy-yksikön tyhjiön raskaan kaasuöljyn vesimääritysmenetelmät
Ph:n ja suolapitoisuuden mittaaminen margariiniemulsiosta
Opinnäytetyö tehtiin Eckes-Granini Finland Oy Ab:n laadunvarmistuslaboratoriossa Turussa. Eckes-Granini Finland Oy Ab on erilaisten marja- ja hedelmäpohjaisten juomien valmistaja. Työn kirjallisessa osiossa esitellään erilaisiin mehuihin liittyvää terminologiaa ja kerrotaan C-vitamiinin eli askorbiinihapon kemiallisesta rakenteesta, eri esiintymismuodoista ja ominaisuuksista. Lisäksi käsitellään myös eri ruoka-aineiden C-vitamiinipitoisuutta ja tärkeimpiä C-vitamiinin lähteitä. Työssä kerrotaan erilaisten titrausten sekä automaattisen titraattorin periaatteista. Tarkoituksena oli kehittää menetelmä C-vitamiinin määrittämiseen marja- ja hedelmätäysmehuista. Tavoitteena oli siirtää hidas käsintitrausmenetelmä automaattiselle T70-titraattorille. Työssä päädyttiin kehittämään Mettler Toledon omaa amperometrista titrausmenetelmää M412. Titraus perustuu hapetus-pelkistysreaktioon, jossa askorbiini-happo hapetetaan 2,6-dikloorifenoli-indofenoliliuoksella. Menetelmänkehityksessä huomioitiin muun muassa byrettien kalibrointi, reagenssien luotettavuuden tutkiminen sekä titrantin konsentraation tarkistus. Menetelmän kehitykseen kuului titraattoriohjelman parametrien etsiminen, menetelmäohjeen tekeminen ja menetelmän validointi. Työssä päästiin vaiheeseen, jossa todettiin titraattorin antavan toistettavia, mutta liian korkeita tuloksia. Menetelmän kehitystä tulee jatkaa, kunnes tulokset ovat oikealla tasolla. Kun menetelmä on saatu luotettavasti toimivaksi, tulee se validoida ennen käyttöönottoa.
Mittavälineiden laatujärjestelmän päivittäminen
Tämän opinnäytetyön toimeksiantajana oli Suomen Nestlé Oy:n laadunvarmistuksen laboratorio. Työn tarkoituksena oli tehdä käyttöönotto uudelle Mettler Toledon T50 automaattititraattorille, joka tulee korvaamaan vanhan DL50-mallin C -vitamiinin, sitruunahapon ja suolan määrityksessä. Opinnäytetyön tavoitteena on saada uusi titraattori käyttöön työn valmistuttua. Käyttöönotto tehtiin yrityksen laatustandardien mukaisesti käyttäen määrättyjä validointitestejä. Tulokset laskettiin Q-statilla, joka on Nestlén laboratorioiden käyttämä ei-kaupallinen tilastollisten testien työkalu. Validointitestien tulokset raportoitiin myös laadunvarmistuskeskuksen (Nestlé Quality Assurance Center, NQAC) asiantuntijalle, joka tekee lopullisen päätöksen käyttöönotosta. Turun Nestlén laadunvarmistuslaboratoriossa C -vitamiinin, sitruunahapon ja kloridin määritystä tehdään pääasiassa lopputuotteille. Jokaisesta tuote-erästä tarkistetaan lopulliset pitoisuudet ennen markkinoille vapauttamista. Laboratoriossa tehdään päivittäin parhaimmillaan useita kymmeniä titrauksia, joten systeemin toimivuus ja tulosten luotettavuus ovat esimerkiksi tuotevapautusten kannalta erittäin tärkeää. Käytössä olevan DL50-mallin titraattorin on todistettu antavan luotettavia ja oikeellisia tuloksia, joita validointia suunniteltaessa pyrittiin hyödyntämään. Käyttöönotettavan titraattorin on asentanut sertifioitu laiteasentaja ja Oy G.W. Berg & Co Ab:n edustaja oli huoltanut molemmat titraattorit juuri ennen testejä. Uudelle titraattorille tehtiin menetelmän siirtovalidointi, jossa kahdelta titraattorilta saatuja samojen näytteiden tuloksia vertailtiin keskenään. Mittaussarjojen tuloksia vertailtiin tarkastelemalla systemaattisia ja suhteellisia virheitä. Yhteensä 30 näytteen sarja koostui vähintään kuudesta testinäytteestä, joille oli olemassa verifioidut arvot. Loput näytteet olivat lopputuotteita eri valmistuseristä valittuna niin, että tulokset kattoivat koko normaalin tulosalueen. Oikeellisuustestin lisäksi määritettiin rinnakkaistulosten avulla systeemin toistettavuus käyttäen Q-Statia. Kahden titraattorin antamien tulosten välillä ei havaittu merkittäviä systemaattisia ja suhteellisia virheitä. Toistettavuustestin tulos ilmaistiin suhteellisena keskihajontana, joka oli kaikissa menetelmissä riittävän pieni todistaen hyvän toistettavuuden. Tulokset hyväksyi myös NQAC, joten laite voitiin ottaa käyttöön korvaamaan vanha titraattori.
Pesuainepitoisuuksien valvonta, vaikutukset ja määritys titrimetrisellä menetelmällä ja menetelmän validointi
Analyyttinen kemia : kvalitatiivinen analyysi ja vesianalyysi, laboratorioharjoitukset
Titraattoreiden Mettler Toledo 70- ja Es-ohjelmien yhdenmukaistaminen
Analyyttisen kemian harjoitustyöt : kvantitatiivinen analyysi
Analyyttisen kemian perusteet
Automaattinen titrauslaitteisto : käyttöönootto ja käyttömahdollisuuksien laajentaminen
Proteiininmäärityslaitteiston validointi
Nikkeliliuoksen neutralointi
Massan kokonais- ja pintavarausmääritys Mütek-laitteella -menetelmän validointi
C-vitamiinin määrittäminen marja- ja hedelmämehuista T70-titraattorilla
Opinnäytetyön tilaaja on CrisolteQ Oy, joka ottaa talteen teollisuuden sivuvirroista arvokkaita metalleja ja kierrättää ne uudelleen tuotteiksi. Yrityksen tutkimus- ja kehityslaboratorio sijaitsee Raisiossa ja tehdas Harjavallassa. Opinnäytetyön tavoitteena oli kehittää Karl Fischer -titrausmenetelmä, jolla voidaan määrittää kideveden ja kosteuden määrä magnesiumsuolanäytteistä. Opinnäytetyön ensisijainen näyte oli magnesiumsulfaattiheptahydraatti, jonka vesipitoisuus määritettiin volumetrisella Karl Fischer -titraattorilla. Opinnäytetyössä tutkittiin magnesiumsulfaattiheptahydraatin kosteusominaisuuksia TG-analyysilla ja lämpökaappimenetelmällä. Magnesiumsulfaattiheptahydraattinäytteen kokonaisvesipitoisuus määritettiin kahdella suoralla titrausmenetelmällä sekä ekstraktiomenetelmällä. Magnesiumsulfaattiheptahydraatin kideveden määrä oli tarkoitus määrittää laskennallisesti kokonaisvesipitoisuuden ja kosteuspitoisuuden erotuksesta. Magnesiumsulfaattiheptahydraatin kosteuspitoisuuden määritystä testattiin suoralla titrauksella. Titraukset eivät kuitenkaan saavuttaneet titrauksen päätepistettä ja näytteen kosteuspitoisuutta ei voitu määrittää KF-titrauksella. Opinnäytetyössä käsitellään Karl Fischer -titrauksen teoriaa ja kuvataan opinnäytetyössä tehtyjä analyysimenetelmiä. Crisolteqin valmistaman magnesiumsulfaattiheptahydraatin analyysituloksia verrattiin referenssinäytteenä käytetyn kaupallisen magnesiumsulfaattiheptahydraattireagenssin mittaustuloksiin.
Mettler Toledo T50 automaattititraattorin käyttöönotto
Karl Fischer -titraattorin kvalifiointi ja menetelmän validointi
Tiivistelmä: Insinöörityössä oli tarkoituksena tutkia Neste Oilin Porvoon jalostamon tuotantolinjalla 4 sijaitsevan pohjaöljy-yksikön tyhjötislauskolonnista tuotteena saatavan raskaan kaasuöljyn (LCF KART) vesipitoisuutta. Työn lopputuloksena oli valitun vesimääritysmenetelmän kehittäminen tutkittavalle näytteelle luotettavammaksi ja toistettavammaksi. Aloitettaessa työtä jalostamon laadunvalvontalaboratorio suoritti näytteen vesipitoisuuden analysoinnin volumetrisella Karl Fischer -titrausmenetelmällä ISO10336, jolla oli saatu varsin suuria vesipitoisuuksia LCF KARTille, eikä samasta näytepullosta saatu kovin toistettavia tuloksia, jolloin analyysitulosten luotettavuuskin oli heikkoa. Työssä haluttiin selvittää näytteen todellinen vesimäärä myös siitä syystä, että suuren kosteuspitoisuuden epäiltiin olevan mahdollisena tekijänä lämmönvaihtimien koksaantumiseen prosessissa. Volumetrisen menetelmän lisäksi vertailuun otettiin kulometrinen KF-titrausmenetelmä ISO12937 eli ns. uunimenetelmä. Kummallakin vesimääritysmenetelmällä tehtiin vertailumittauksina tunnetun veden lisäyksiä tutkittavaan näytteeseen, jotta pystyttiin havaitsemaan erot menetelmien välillä ja se, kuinka paljon vettä kummallakin menetelmällä voitiin määrittää kokeellisesti teoreettiseen lisättyyn veteen nähden. Mittauksissa tutkittiin myös erilaisten näytteen esikäsittelyjen vaikutuksia huoneenlämpötilassa kiinteän näytteen vesipitoisuuteen, jotta voitiin vähentää näytteeseen ilmasta absorboituvaa kosteutta ja siten virheellisiä mittaustuloksia. Uunimenetelmällä tutkittavan näytteen vesipitoisuudet olivat volumetriseen menetelmään verrattuna huomattavasti pienempiä ja menetelmän toistettavuuskin oli parempaa luokkaa. Havainnon perusteella päädyttiin ottamaan laboratoriossa käyttöön uunimenetelmä raskaalle kaasuöljylle, jota lähdettiin kehittämään näytteelle sopivaksi etsimällä sille optimaalisinta ajolämpötilaa väliltä +90..250 °C. Lopputuloksena päädyttiin valitsemaan näytteelle 160 °C:n lämpötila, joka ei ollut enää liian alhainen tukkimaan laitteesta näytteen injektioruiskua, muttei myöskään liian korkea ryöpsäyttämään näytettä. Työssä määritetyistä mittaustuloksista oli havaittavissa, että LCF KARTin oletettavasti hyvin alhainen vesipitoisuus ei ollut syynä prosessin ongelmiin. Laboratoriolle tehtiin työn päätyttyä ehdotus suorittaa raskaan kaasuöljyn vesipitoisuuden määritys ensimmäisenä analyysinä sekä muuttaa näytteen sulatustapa tapahtuvaksi jatkossa lämpökaapissa.
Epäorgaanisen kemian perustyöt. 2
Veden kovuuden määritysmenetelmien vertailu ja validointi
Automaattititrauksen tavallisimmat virhelähteet Yliopiston Apteekin laadunvarmistuksessa
Potentiometrinen titraus lääkeaineanalytiikassa
Polyelektrolyyttikompleksit ja kolloidititraus
Koboltin, mangaanin ja nikkelin selektiivinen titrimetrinen määritys suoraan liuoksesta tai niiden erottaminen toisistaan sopivalla esikäsittelyllä ennen titrausta
Flotaation optimointi
Kloridin määritysmenetelmän validointi
Rikkidioksidilaitoksen aktiivihiilen adsorptio
Laboratorioalan analyyttinen kemia
Tiivistelmä.
Automaattisen titraattorin titrauspaikan käyttöönotto ja happolukuanalyysin validointi
Kulometrisen Karl Fischer-titraattorin kvalifiointi
Mikrokemiaa kouluille. 6, Mikrotitraus
Formiaattisuolojen titraukset orgaanisissa liuottimissa
Tämä opinnäytetyö käsittelee veden kokonaiskovuuden määritysmenetelmien vertailua ja validointia kolmella menetelmällä. Työ suoritettiin Oulun Vedelle, jossa veden kovuutta määritetään kompleksometrisella titrauksella käyttäen Metrohmin digitaalibyrettiä. Työn tavoitteena oli selvittää, voidaanko Metrohmin MATi-systeemin automatisoidulla monitoimititraattorilla tai Dionex ICS-5000 -ionikromatografilla saada luotettavia ja toistettavia veden kokonaiskovuusmäärityksiä ja täten korvata käsin suoritettavan titrausmenetelmän. Monitoimititraattorilla veden kokonaiskovuuden kompleksometrinen titrausmenetelmä otettiin ensimmäisen kerran käyttöön ja laitteelle kehitettiin sekä käyttöopas että kovuuden menetelmäohje. Laitteen toimintaa opetettiin laboratorion henkilökunnalle, mutta perusteellisempi käyttöoppaan läpikäynti on paikallaan, jos menetelmä päätetään ottaa käyttöön. Menetelmävertailu suoritettiin mittaamalla samat näytteet jokaisella kolmella menetelmällä. Mittausaluetta ja lineaarisuutta tutkittiin kahdeksanosaisella standardisarjalla, jonka pitoisuusalue oli 0,05–3,50 mmol/l. Kompleksometrisen titrauksen pienin määritettävä pitoisuus standardin SFS 3003 mukaan on noin 0,05 mmol/l, joten tämän vahvuisella liuoksella tutkittiin titrausmenetelmien toteamis- ja määritysrajoja. Ionikromatografilla toteamis- ja määritysrajaa tutkittiin deionisoidulla vesinäytteellä, jota käytettiin myös standardiliuosten laimentamiseen. Menetelmien tarkkuutta, systemaattista ja satunnaisvirhettä tarkasteltiin päivittäin mitatuilla standardi- ja referenssinäytteillä. Titrausmenetelmiin kuuluu näytteen käsittelyä puskuriliuoksella, joten menetelmien haavoittuvuutta tutkittiin annostellun puskuriliuoksen tilavuuden ja reagointiajan suhteen. Saadut mittaustulokset olivat pääasiassa hyviä kaikilla menetelmillä. Kompleksometrisen titrauksen tulokset sekä digitaalibyretillä että monitoimititraattorilla olivat lähellä toisiaan. Ionikromatografilla menetelmää tulisi kehittää, sillä tulokset vaihtelivat muita menetelmiä enemmän. Kokonaiskovuuden määritys olisi silti tulosten mukaan mahdollista kaikilla menetelmillä.
Työn tarkoituksena oli tehdä käyttöönottokvalifiointi yrityksen laadunhallintajärjestelmän mukaisesti uudelle kulometriselle KF-titrauslaitteistolle. Kvalifioinnin oli tarkoitus osoittaa, että laite on asennettu oikein ja toimii sille asetettujen spesifikaatioiden mukaisesti. Laite kvalifioitiin suorittamalla sille asennuksen (IQ), toiminnan (OQ) ja suorituskyvyn (PQ) kvalifioinnit joille oltiin ennalta määritetty yksiselitteiset hyväksymiskriteerit kvalifiointisuunnitelmissa. Laitteen toiminnan arvioimisessa tehtiin jäännöskosteusmittauksia kylmäkuivatuilla IVD-tuotteilla ja vesistandardeilla, vertaamalla vanhan ja uuden KF-titraattorin tuottamia tuloksia keskenään. Kvalifiointitoimenpiteet dokumentoitiin kirjoittamalla kvalifiointiraportit IQ-, OQ- ja PQ-vaiheista. Kvalifioinnin hyväksyi validoinnin ohjausryhmä. Kvalifiointi suoritettiin onnistuneesti ja täten KF-titrauslaitteisto oli osoitettu olevan toimintakuntoinen sen tarkoituksenmukaisessa käytössä.
