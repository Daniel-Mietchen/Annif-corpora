http://www.yso.fi/onto/yso/p14988 näyttöön perustuva hoitotyö
näyttöön perustuva hoitotyö näyttöön perustuva hoitotyö
Synnyttäjän oikeus valita ponnistusasentonsa
Nilkan vääntövammojen magneettikuvaus : systemaattinen kirjallisuuskatsaus
Tiivistelmä.
Näyttöön perustuva hoitotyö perusterveydenhuollossa : kyselytutkimus terveyden- ja sairaanhoitajille
Happo-emästasapainohäiriöt, niiden tulkinta ja hoito : opas ja taskukortin laadinta hoitotyöhön
Näyttöön perustuva toiminta
Sepelvaltimoiden varjoainekuvauspotilaan punktiokohdan hoito- hemostaasiprojekti
Sairaanhoitajan näyttöön perustuva päätöksenteko iäkkäiden kaatumisten ennaltaehkäisyssä : kirjallisuuskatsaus
Näyttöön perustuvaa toimintaa edistävien toimintamallien implementointi - intervention keinoja ja hoitohenkilökunnan kokemuksia : kirjallisuuskatsaus
NÄYTKÖ-toimintamalli : hoitohenkilökunnan kokemuksia tutkimusklubitoiminnasta : kevään 2011 toteutus
Tiivistelmä: Tämä kehittämistehtävä liittyy laatimaani toiminnalliseen opinnäytetyöhön, jonka aihe oli "Kätilön auttamistehtävä vastasyntyneen elvytyksessä". Opinnäytetyöni koostui kahdesta erilaisesta toimintaosiosta, joista ensimmäisessä kuvasin Oulussa Perinatologisen seuran vuosikokouksessa pitämäni luennon "Kätilö ja huonokuntoisen vastasyntyneen elvytys" suunnittelua, toteutusta ja arviointia. Toisessa vaiheessa kuvasin hoitotyön suosituksen laatimisprosessia vastasyntyneen elvytyksestä.    Kehittämistehtävän teoreettinen osuus käsittelee näyttöön perustuvaa hoitotyötä, hoitotyön asiantuntijuutta ja hoitotyön suosituksen laatimisprosessia.     Olen kirjoittanut hoitotyön suosituksen laatimisesta artikkelin. Sen tarkoitus on lisätä hoitotyön suosituksen tunnettavuutta ja esitellä hoitotyön suosituksen laatimisprosessi AMK opinnäytetyönä. Artikkelissa esittelen esimerkkinä laatimani hoitotyön suosituksen  vastasyntyneen elvytyksestä.    Tulen tarjoamaan kirjoittamaani atrikkelia Sairaanhoitaja - lehteen, joka on Suomen sairaanhoitajaliiton äänenkannattaja. Sairaanhoitajaliitto on ollut voimakkaasti mukana kehittämässä näyttöön perustuvan hoitotyön käyttöönottoa ja tukemassa hoitotyön suositusten laadintaa.
Näyttöön perustuvan tiedon hyödyntäminen Itä-Savon sairaanhoitopiirissä : yhteispäivystyksen ja vastaanottotoiminnan hoitomallit Savonlinnassa
Hoitajien kokemuksia NÄYTKÖ -toimintamallista : toimintamallin pilotointivaihe
Tiivistelmä.
Suositeltavat käytänteet sedaation arviointiin Töölön sairaalan traumatologiselle teho-osastolle ja traumatologisen tehovalvonnan osastolle
Tiivistelmä: Opinnäytetyön tarkoituksena oli löytää ajankohtaista, vahvaan näyttöön perustuvaa tietoa masentuneen vanhuksen ei lääkkeellisestä hoidosta. Tiedetään vanhusten määrän kasvavan sekä myös masentuneisuuden. Hoitajien työmäärä kasvaa ja masentuneiden vanhusten hoito vaatii ajankohtaista tietoa hoidon toteuttamisesta. Tarkoituksena oli löytää hoitajien keinoja masentuneen vanhuksen hoitoon ja oireiden lievittämiseen. Tavoitteena on tehdä kootusta tiedosta yleisesite vanhustenkeskusten hoitotyöntekijöille.    Opinnäytetyö noudatti systemaattisen kirjallisuuskatsauksen piirteitä. Tietoa haettiin kolmesta eri tietokannasta ja työhön valittiin katsausartikkelit vahvan hoitotyön näytön varmistamiseksi.    Tulokset luokiteltiin tutkimuskysymykseen saatujen vastausten perusteella henkilökunnan osaamiseen, fyysisiin interventioihin ja psykososiaalisiin interventioihin. Henkilökunnan osaaminen muodostui koulutuksesta, hoidon suunnittelusta ja eri käyttäytymistekniikoiden hallinnasta. Fyysisiin interventioihin kuuluva liikunta on tehokas hoitomuoto masennuksen hoidossa. Tästä löytyi kuitenkin vähän tietoa. Psykososiaalisiin interventioihin kuuluivat muistelu, hyvinvointiryhmät, positiiviset askareet ja iloa tuovat tekemiset. Lisäksi säännölliset päivittäiset toiminnat kuten ruokailu, säännöllinen liikunta, uskonnollinen toiminta ja hyvät ihmissuhteet vaikuttavat positiivisesti mielenterveyteen. Sosiaaliset suhteet, hyvä vuorovaikutus ammattiauttajien välillä lievittää masennusta. Ohjattu muistelutoiminta liittyen musiikkiin, kirjallisuuteen, kuviin ja tanssiin sekä luova toiminta, viherympäristössä ulkoilu ja kasvien kasvattaminen vaikuttaa myönteisesti psyykkiseen hyvinvointiin.    Tulevaisuudessa tarvitaan lisää tutkittua tietoa fyysisistä interventioista. Vanhusten määrän kasvaessa ja henkilökunnan resurssien vähetessä tarvitaan tehokkaita, toteuttamiskelpoja keinoja masentuneen vanhuksen hoitotyössä.
Episiotomian leikkaamisen perusteet HUS-Naistensairaalassa
Näyttöön perustuva kirjaaminen hoitotyössä : kirjallisuuskatsaus
Aseptiikka ja hygienia hemodialyysipotilaan hoitotyössä : systemaattinen kirjallisuuskatsaus soveltaen
Näyttöön perustuvan hoitotyön arvioiminen : narratiivinen kirjallisuuskatsaus mittareista
VeTe-hankkeen (2009-2011) loppuraportti : vetovoimainen ja terveyttä edistävä terveydenhuolto 2009–2011
Tiivistelmä: Tämän kehittämistyön tarkoituksena on kuvata näyttöön perustuvan kuntouttavan toiminnan periaatteita ja niiden toteuttamista päiväkeskuksessa. Tavoitteena on kehittää ja yhtenäistää näyttöön perustuvia toimintakäytänteitä kuntouttavassa päiväkeskustoiminnassa. Näyttöön perustuvassa kuntouttavassa toiminnassa ja päätöksenteossa hyödynnetään työntekijän kokemustietoa, tietoa toimintaympäristöstä ja resursseista sekä asiakkaalta itseltään tai hänen läheiseltään saatua tietoa hänen elämäntilanteestaan ja resursseistaan. Tutkimuksen lähestymistapa on kvalitatiivinen ja tutkimuksen kohderyhmän muodostivat päiväkeskuksen hoitajat ja osastonjohtajat. Tutkimusaineisto on kerätty haastattelemalla päiväkeskuksien työntekijöitä ja kolmea osastonjohtajaa kevään 2011 aikana. Tiedonkeruumenetelmänä on käytetty teemahaastattelua. Tutkimuksesta saadun tiedon avulla pyritään kehittämään hoitohenkilökunnan näyttöön perustuvaa kuntouttavaa toimintaa päiväkeskuksissa. Tulosten mukaan tieteellisen tiedon hyödyntäminen oli myönteistä. Tutkitun tiedon merkitys tiedostettiin ja tieteellisen tiedon nähtiin ohjaavan toiminnan kehittämistä. Päiväkeskustoiminta tällä hetkellä perustuu valtaosin kokemuksen pohjalta perustuvaan tietoon. Tieteellistä tietoa hankittiin hyvin vähän ja siihen kaivattiin motivointia ja opastusta. Työntekijän kokemuksellinen tieto nähtiin yksilölliseksi käytännön kokemuksesta saaduksi tiedoksi, joka ilmenee kykynä yhdistää eri lähteistä saatua tietoa ja räätälöidä ratkaisut asiakaskohtaisesti.    Kehittämishaasteena näkisin hoitohenkilökunnan tietoisuuden lisäämisen näyttöön perustuvasta hoitotyöstä. Ammatillisen koulutuksen lisäksi keinona näyttöön perustuvan hoitotyön tietoisuuden lisäämiseksi näkisin työyhteisössä tapahtuvan koulutuksen. Tällöin voitaisiin varmistua siitä, että kaikki työyhteisössä työskentelevät työntekijät saavat perusvalmiudet näyttöön perustuvan hoitotyön toteuttamiseksi omassa työssään. Tärkeää olisi näyttöön perustuvaan hoitotyöhön motivoiva ja sitä tukeva työyhteisö ja hoitotyön johtajuus.
Projekti näyttöön perustuvan hoitotyön oppimisesta
Asiakaslähtöisyys  lasten hoitoyksikössä perheiden kokemana hoitopolun eri vaiheissa
Opiskelijoiden kokemuksia ongelmaperustaisesta ohjatusta harjoittelusta
Sitran aloitteesta Suomen ensimmäinen terveyskioski aloitti toimintansa Ylöjärvellä kesällä 2009. Maaliskuussa 2013 Suomessa oli erinimisinä toiminnassa jo 30 terveyskioskia. Hoitajavetoisella terveyskioskitoiminnalla haetaan perusterveydenhuoltoon asiakaslähtöisyyttä, kustannustehokkuutta ja vaikuttavuutta. Opinnäytetyön tarkoituksena oli kuvata hoitajien kokemuksia terveysneuvonnan toteutumisesta terveyskioskeilla Kotkassa, Lahdessa (Trio ja Laune) ja Ylöjärvellä sekä kartoittaa terveysneuvonnan kehittämismahdollisuuksia terveyskioskeilla. Opinnäytetyön tavoitteena on saadun tiedon avulla kehittää terveysneuvontaa Kotkan, Lahden ja Ylöjärven terveyskioskeilla. Opinnäytetyö oli jatkotutkimus AMK-opinnäytetyöhöni. Opinnäytetyön tutkimusmenetelmä oli laadullinen. Aineisto kerättiin avoimin kysymyksin hoitajilta (n=11) kyselylomakkeen ja esimiehiltä (n=3) sähköpostikyselyn avulla. Terveysneuvonnan viitekehykseen kuuluivat asiakaslähtöisyys, voimavarakeskeisyys, näyttöön perustuva hoitotyö, moniammatillisuus ja kehittäminen. Aineisto analysoitiin aineistolähtöisellä sisällönanalyysillä. Terveyskioskien hoitajien kokemukset terveysneuvonnan toteutumisesta jaettiin kolmeen pääluokkaan, jotka olivat terveysneuvonnan arvoperusta, terveysneuvonnan tavoitteellinen toteuttaminen sekä hoitajien ammatillinen asiantuntijuus erilaisissa sidosryhmissä. Keskeisiä arvoja terveysneuvonnassa ovat hoitajien mukaan asiakkaan kunnioitus, itsemääräämisoikeus, yksilöllisyys sekä hoitajan ja asiakkaan yhdenvertaisuus. Hoitajien antama ohjaus perustuu tutkittuun tietoon, Käypä hoito-suosituksiin, kunnan omiin ohjeistuksiin ja omalääkärin asettamiin tavoitteisiin asiakkaan kokonaistilanne huomioiden. Hoitajat pyrkivät vahvistamaan asiakkaan vahvuuksia ja auttamaan löytämään omia voimavaroja elintapamuutosten tekemisessä. Moniammatillisuus koetaan erittäin hyväksi asiaksi sekä asiakkaiden että hoitajien kannalta. Terveysneuvonnan ke-hittämisessä nähdään tärkeäksi terveyskioskien mahdollisuus jalkautua ja verkostoitua lähiyhteisöihin, erilaiset tempaukset ja tiedottaminen sekä yhteistyö muiden terveyskioskien kanssa. Sähköisiä palveluja tullaan myös edelleen kehittämään.
Hoitotyön laatu hoitohenkilökunnan kokemana ikääntyneiden tehostetussa palvelukodissa
Tutkimusklubi näyttöön perustuvan hoitotyön kehittämismenetelmänä : hoitajien kokemuksia, syksy 2011 – kevät 2012
Terveydenhuollon ammattihenkilöstön tietotekninen osaaminen ja hoitoreittien käyttö : kohti saumatonta terveysosaamista Varsinais-Suomessa
Luuston gammakuvauksen optimointi näyttöön perustuen : kirjallisuuskatsaus röntgenhoitajan näkökulmasta
Tieteestä käytäntöön : systemaattiset kirjallisuuskatsaukset terveydenhuollossa
Työhyvinvointi ja tutkimusnäyttö  : terveyttä edistävien fyysisten ja psyykkisten toimintatapojen vaikuttavuus
Alateitse synnyttäneen naisen välilihan alueen kivunhoito näyttöön perustuen : kirjallisuuskatsaus
Radiografian ja sädehoidon opettajien näyttöön perustuva toiminta opetustyössä
NÄYTKÖ-toimintamalli : opiskelijoiden kokemuksia toimintamallin pilotointivaiheesta
Hoitotyön kehittyminen eri aikakausina
Liikkumisresepti sairaanhoitajan työkaluna tyypin 2 diabetesta sairastavan potilaan liikuntaneuvonnassa : kirjallisuuskatsaus
Kivunhoito näyttöön perustuvassa hoitotyössä
Ohjattu harjoittelu sairaanhoitajaopiskelijoiden arvioimana näyttöön perustuvan hoitotyön näkökulmasta
Muutosprosessien kuvauksia sairaalaosastoilla : muutoksen edellytykset työelämän näyttöön perustuvassa kehittämisessä
Opetusvideot sairaanhoitajan kliinisestä osaamisesta
Terveysneuvontaa terveyskioskeilta : hoitajien kokemukset terveysneuvonnan toteutumisesta sekä hoitajien ja esimiesten kokemukset terveysneuvonnan kehittämisestä
"Näin on aina tehty" Näyttöön perustuvan toiminnan nykytilanne hoitotyöntekijöiden toiminnassa Vaasan keskussairaalassa
Masentuneen vanhuksen ei lääkkeelliset auttamiskeinot
Laitetiedon merkitys CPAP-paineen määrittämisessä : systemaattinen kirjallisuuskatsaus
Tiivistelmä: Evidence-Based Quality in Radiographic Imaging (EBQR) on Metropolia Ammatikorkeakoulun Radiografian ja sädehoidon koulutusohjelman verkkokurssi jota tarjotaan tällä hetkellä vain englanniksi. Tämän toiminnallisen opinnäytetyön tarkoituksena oli kääntää suomeksi kaksi osiota kyseisestä verkko-opetuskokonaisuudesta. Aihe nousi esiin suomenkielisen materiaalin tarpeesta röntgenhoitaja opiskelijoille.    Käännöstyön lisäksi tässä opinnäytetyössä käsitellään EBQR-kurssin historiaa, teoriaa ionisoivasta säteilystä, käännöstyöstä, digitaalisesta röntgenkuvantamisesta ja näyttöön perustuvasta työtavasta.    Tuottaakseen kliinisesti riittävän laadukkaita röntgenkuvia pienimmällä mahdollisella säteilyannoksella tulee röntgenhoitajan päätösten perustua näyttöön perustuvaan työtapaan ja verifioituun tieteelliseen tietoon. Potilaan saaman säteilyannoksen ja optimaalisen kuvanlaadun oikeaa arviointia tarvitaan optimointityössä.    Työssä käännettiin suomenkielistä oppimismateriaalia kahteen EBQR-verkkokurssin moduuliin yhteistyössä niiden kirjoittajien kanssa. Käännetyt moduulit ovat Digitaalisten röntgenlaitteiden hallinta ja Kuvanlaadun varmistus ja optimointi. Käännöstyössä otettiin huomioon radiografiatyön konteksti sekä kohdeyleisö röntgenhoitajien ammattikunta Suomessa.    Käännetyt moduulit luovutetaan Metropolia Ammattikorkeakoulun radiografian ja sädehoidon koulutusohjelman käyttöön.
Tekninen laatu digitaalisessa kuvantamisessa : käännöstyö
Digitaalisten röntgenlaitteiden hallinta : kuvanlaadun varmistus ja optimointi
Näyttöön perustuvan hoitotyön toteuttaminen osastonhoitajien näkökulmasta
Näyttöön perustuva syöpäpotilaan kivunhoidon ohjaus : - tutkimusnäyttö syöpäpotilaan kivunhoidon ohjauksesta sairaalassa
Tiivistelmä: Radiografian ja sädehoidon opettajien näyttöön perustuva toiminta opetustyössä. Tutkimuksen tarkoituksena oli selvittää, kuinka hyvin radiografian ja sädehoidon opettajat ovat sisäistäneet näyttöön perustuvan toiminnan käsitteen ja miten he toteuttavat näyt-töön perustuvaa toimintaa opetustyössään. Tarkoitus on myös selvittää, mitkä seikat edis-tävät tai estävät näyttöön perustuvan radiografian toteutusta.  Aineisto kerättiin radiografian ja sädehoidon opettajilta sähköisellä e-lomakkeella. Kvantita-tiivisen aineiston analysoinnissa käytettiin SPSS for Windows -tilasto-ohjelmaa. Aineistosta laskettiin frekvenssejä, keskiarvoja ja keskihajontaa. Tulokset esitettiin taulukoita ja kuvioi-ta apuna käyttäen.  Tulosten mukaan opettajat ymmärtävät näyttöön perustuvan toiminnan käsitteen hyvin. Näyttöön perustuvaan toimintaan liittyvistä tärkeimmistä aisoista opettajat nostivat tär-keimmiksi juuri ne asiat, joita yleisesti käytetään näyttöön perustuvan toiminnan määritel-missä. Osalla opettajista ei kuitenkaan tuntunut olevan hallussa kaikki näyttöön perustu-vaan toimintaan ja varsinkin tutkimuksen luotettavuuteen ja sen arviointiin liittyvät termit. Opettajat käyttävät eri tietolähteitä monipuolisesti ja aktiivisesti. Opettajat käyttävät tieto-lähteitä oman asiantuntemuksensa kasvattamiseen sekä opetuksen suunnittelun ja oppi-mistehtävien arvioimisen tukena. Opettajat myös hakevat opiskelijoiden kanssa yhdessä tietoa eri tietolähteistä sekä antavat opiskelijoille tehtäviä niistä.  Opettajat ovat yleisesti halukkaita perustamaan opetuksensa näyttöön, ja heillä on myös mahdollisuus siihen. Suurin estävä tekijä näyttöön perustuvan toiminnan opettamiselle on selkeästi ajan puute. Opettajien oma tiedon puute aiheesta ja omat työtavat, jotka ovat vakiintuneet vuosien varrella, saattavat myös estää näyttöön perustuvan toiminnan opet-tamista. Joidenkin opettajien kohdalla kiinnostuksen ja motivaation puute on selkeä estävä tekijä. Opetussuunnitelmalla tai organisaation johdolla ei tuntunut olevan suurta merkitys-tä estävinä eikä edistävinä tekijöinä. Oma kiinnostus ja tietotaito, tiivis työelämäyhteistyö sekä hyvät tietolähteet taas edistävät eniten näyttöön perustuvaa toimintaa opetustyössä.
Terveyttä ja hyvinvointia näyttöön perustuvalla hoitotyöllä : kansallinen tavoite- ja toimintaohjelma 2004-2007
NÄYTKÖ -toimintamalli : pilotointivaiheen opiskelijakokemuksia
Kirjaamisen simulaatio-ohjelman sisällön kehittäminen
Alateitse synnyttäneen naisen välilihan alueen kivunhoito näyttöön perustuen. Tämä opinnäytetyö kuuluu näyttöön perustuvan hoitotyön hankkeeseen (NÄPE-projekti),  jonka tarkoituksena on vahvistaa näyttöön perustuvaa kliinistä osaamista hoitotyön oppimisessa ja hoitotyössä.  Opinnäytetyön tarkoituksena on kuvata kirjallisuuskatsauksen avulla alateitse synnyttäneen naisen välilihan alueen kipujen (repeämä, episiotomia tai hematooma) lääkkeellisiä ja lääkkeettömiä kivunhoitomenetelmiä. Opinnäytetyötä voi hyödyntää kätilöopinnoissa ja työelämässä tarjoamalla alateitse synnyttäneelle naiselle näyttöön perustuvaa kivunhoitoa. Opinnäytetyö on toteutettu laadullisena kirjallisuuskatsauksena ja aineisto on kerätty systemaattisella  tiedonhaulla. Opinnäytetyössä korostuu kätilön ja hoitohenkilökunnan rooli alateitse synnyttäneen naisen  kivunhoidossa. Kätilön on tärkeätä kuunnella synnyttäneen naisen henkilökohtaista kokemusta kivusta, arvioida välilihan alueen kipua perusteellisesti erilaisin mittarein sekä  tarjota välilihan alueen kipuun sekä lääkkeellisiä että lääkkeettömiä kivunhoitomenetelmiä  potilaan kiputilanteen mukaan. Kätilön tulee myös pohtia lääkehoitoa toteuttaessaan sitä, miten lääkkeet mahdollisesti vaikuttavat vastasyntyneeseen imeväiseen. Opinnäytetyön  aineistossa on eniten tietoa parasetamolista, tulehduskipulääkeperäpuikoista ja kylmähoidosta. Parasta kivunhoitoa synnytyksen jälkeen on lääkkeellisten ja lääkkeettömien menetelmien, esimerkiksi parasetamolin ja kylmähoidon yhdistäminen välilihan alueen kivunhoidossa. Opinnäytetyön aineisto on ulkomaalaista ja pääosin sovellettavissa suomalaisissa sairaalaolosuhteissa. Lisää tutkimusta tarvittaisiin suuremmilla ja kattavammilla aineistoilla.
Tämän opinnäytetyön tarkoituksena on kuvata sairaanhoitajien käsityksiä hoitotyön tutkitun tiedon käyttämisestä käytännön hoitotyössä. Työn tavoitteena on lisätä tietoa tutkitun tiedon käyttämisestä hoitotyössä. Opinnäytetyön tehtävänä on kuvata, miten sairaanhoitajat ymmärtävät tutkitun tiedon ja mitkä tekijät vaikuttavat tutkitun tiedon käyttämiseen käytännössä. Aiheesta on tehty laajasti aikaisempia tutkimuksia keskittyen näyttöön perustuvaan hoitotyöhön. Tässä kvalitatiivisella tutkimusmenetelmällä laaditussa työssä aineisto on kerätty kuudelta Pirkanmaan sairaanhoitopiirissä työskentelevältä sairaanhoitajalta. Aineisto on kerätty kahdessa ryhmähaastattelussa, teemahaastatteluin ja analysoitu induktiivisesti sisällönanalyysillä. Työmme teoreettisena lähtökohtana on näyttöön perustuva hoitotyö ja sen yksi osa-alue: tutkitun tiedon käyttö. Tulosten mukaan tutkitun tiedon sisältö ymmärretään samalla tavoin, mutta sen tarkoituksesta ja tarpeellisuudesta on monia eri näkemyksiä. Tutkitun tiedon käyttämistä pidetään tärkeänä osana sairaanhoitajan ammatillista kasvua ja sen käyttö koetaan luonnollisena osana käytännön hoitotyötä. Toisaalta tutkitun tiedon ja käytännön välinen kuilu koetaan ylitsepääsemättömäksi. Tutkitun tiedon käyttämiseen vaikuttavat tekijät yksilötasolla liittyivät resursseihin, työyhteisön ilmapiiriin, kykyyn hankkia tutkittua tietoa, mahdollisuuteen keskittyä omaan vastuualueeseen, kannustukseen, motivaatioon sekä tutkimusten vaikeaan ymmärrettävyyteen. Tutkitun tiedon käyttämiseen vaikuttavat tekijät yhteisötasolla liittyivät työyhteisön ilmapiiriin, kannustukseen, resursseihin sekä uusien työskentelytapojen käyttöönottoon.  Kehittämisehdotuksiksi nousivat käytännön hoitotyön ja tutkitun tiedon lähentäminen, sairaanhoitajan oman vastuun korostaminen oman ammattitaitonsa ylläpitämisessä sekä työntekijöiden asenteiden muuttaminen. Tutkitun tiedon käyttämisen perustana on sairaanhoitajan oman työnsä laadusta kokema vastuu. Riittävät resurssit ovat osaamisen ja asenteiden ohella edellytykset tutkimustiedon käytölle.                                   Asiasanat : Tutkittu tieto, tutkimustiedon käyttö, näyttöön perustuva hoitotyö.
Sairaanhoitajaopiskelijoiden kehittyvä koulutus : näyttöön perustuvan hoitotyön käyttö ohjatussa harjoittelussa
Fysioterapia osana syömishäiriöiden hoitoa : Esitys lastenpsykiatrisen osaston henkilökunnalle
Näyttöön perustuva hoitotyö tyypin 2 diabeteksen hoidossa
Hoitotyön rakenteinen kirjaaminen kotihoidossa
Haavapotilaan hoitotyö ssairaanhoitajan vastaanotolla
Hoitotyön tutkimusklubit näyttöön perustuvan   hoitotyön menetelmänä: - osallistujien näkökulma
Sensorisen integraation intervention vaikutukset lasten toimintaterapiassa : systemoitu kirjallisuuskatsaus
Painehaavojen ehkäisy ja hoito : tiivistelmä suosituksesta
Perehdyttäminen ammatillisen osaamisen tukena : tavoitteena yhdenmukaiset hoitokäytännöt tehohoitotyössä
Nuorten mielipiteitä seksuaaliterveyspalveluiden kehittämisestä
Tiivistelmä: Opinnäytetyön tarkoituksena oli teemahaastattelun avulla selvittää leikkaussaliin siirtotilanteessa tapahtuvan raportoinnin potilaslähtöisyyttä. Opinnäytetyö keskittyi lyhyeen leikkaussalissa tapahtuvaan raportointitilanteeseen, jolloin potilas saatetaan kirurgiselta vuodeosastolta leikkaussaliin. Opinnäytetyön tavoitteena oli laatia ohjeistus hoitohenkilökunnalle potilaan osallisuudesta suulliseen raportointiin ja edistää siten potilaslähtöisyyttä. Ohjeistuksen avulla voidaan edistää lisäksi sairaanhoitajien näyttöön perustuvaa osaamista ja hoitotyön laatua raportoinnissa. Raportoinnilla turvataan myös hoidon jatkuvuus ja tiedonkulku potilassiirtotilanteessa. Opinnäytetyö oli osa Kliinisen osaamisen vahvistaminen hoitotyössä -projektia, jonka tavoitteena oli vahvistaa näyttöön perustuvaa hoitotyötä. Opinnäytetyön aineiston keruu toteutettiin Helsingin ja Uudenmaan sairaanhoitopiirin (HUS) Operatiivisessa tulosyksikössä. Opinnäytetyön aineisto kerättiin helmikuussa 2013 kuuden sairaanhoitajan ryhmähaastatteluna ja analysoitiin sisällönanalyysillä. Haastattelun teemat liittyivät potilaan osallisuuden toteutumiseen raportointitilanteessa, potilaan aktiivisen osallistumisen edistämiseen ja potilaslähtöisyyteen vaikuttaviin keskeisiin tekijöihin. Tulosten mukaan sairaanhoitajat pitivät potilaslähtöisyyttä ja potilaan osallistumista raportointiin tärkeänä potilaan osallistumisoikeuden ja potilasturvallisuuden näkökulmasta. Potilaiden tietoisuutta mahdollisuuksistaan osallistua siirtotilanteen raportointiin pidettiin puutteellisena ja potilaslähtöisyyteen nähtiin tarvetta kiinnittää enemmän huomiota nykypäivän sairaanhoidossa. Haastateltujen sairaanhoitajien mukaan potilaslähtöistä raportointia edistävät raportointiin valmistautuminen, potilaan ohjaaminen, raportointitilanteen rauhoittaminen ja raportointi potilaan vierellä. Lisäksi potilaslähtöistä raportointia edistäviksi toimintakäytänteiksi nähtiin potilaan aktiivinen osallistaminen ja mielipiteiden kuunteleminen, potilaan asiantuntijuuden hyödyntäminen sekä yksilöllisten tekijöiden huomioiminen. Opinnäytetyössä ilmeni potilaslähtöisyyden ja potilaan osallistumisen myönteinen vaikutus potilaan siirtotilanteessa annettavan raportin sisältöön ja potilasturvallisuuteen. Opinnäytetyö tarjoaa jatkotutkimusaiheen selvittää, kuinka ohjeistusta on hyödynnetty opinnäytetyön ryhmähaastatteluun osallistuneilla osastoilla, millainen vaikutus ohjeistuksen käytöllä on ollut raportointiin ja miten raportoinnin potilaslähtöisyys toteutuu potilaiden näkökulmasta.
Insuliinipumpun käytön itsearviointilomakkeen kehittäminen Lapin kekussairalan lasten diabetespoliklinikalle
Laadukas potilasohjaus : Tarkistuslista kolonoskopiapotilaan ohjaukseen
Tiivistelmä: Synnyttäjän oikeus valita ponnistusasentonsa.
NÄYTKÖ-toimintamallin pilotointi Turun ammattikorkeakoulussa
Tutkimustiedon oppiminen ja sen käyttö hoitotyössä : Tutkimusklubi interventiona hoitotyöntekijöiden näkökulmasta
Lasten kaltoinkohtelun tunnistaminen ja siihen puuttuminen käytännön hoitotyössä : ohjekirja sairaanhoitajille
Tiivistelmä: Vuonna 2011 valmistui pohjoismaisena yhteistyöhankkeena verkkokurssi: Evidence-based quality in radiographic imaging. Kurssi koostuu kahdeksasta osiosta. Toiminnallisen opinnäytetyömme tarkoitus on kääntää yksi näistä osioista suomenkieliseksi. Valitsemamme osio käsittelee teknistä kuvanlaatua digitaalisessa kuvantamisessa fysiikan näkökulmasta.    Käännöksen tarpeellisuus nousi esiin innovaatio-opinnoissamme, joissa testasimme verkkokurssin suoritettavuutta opiskelijoiden näkökulmasta. Joidenkin osioiden kohdalla englanninkielinen ammattisanasto osoittautui todella haastavaksi. Metropolia Ammattikorkeakoulu tarjosi tämän jälkeen osioita käännettäväksi opinnäytetyönä.    Alkuperäinen opetusmateriaali on PowerPoint - esityksen muodossa ja saimme sen käyttöömme materiaalin laatijalta. Käännöstyön apuna käytimme omien opintojemme fysiikan- ja digitaalisen kuvantamisen luentomateriaaleja. Asiantuntija-apua saimme Metropolia Ammattikorkeakoulun lehtoreilta sekä Oulun seudun ammattikorkeakoulun yliopettajalta. Teoriaosuudessa käsittelemme näyttöön perustuvaa toimintamallia sekä teknistä laatua digitaalisessa kuvantamisessa.    Lopullinen käännöstyö on luovutettu sähköisessä muodossa Metropolia Ammattikoreakoulun käyttöön. Työtä voidaan hyödyntää käyttämällä sitä rinnakkain alkuperäisen materiaalin kanssa ja uskomme, että käännös helpottaa kurssin suorittamista.
Potilaan voinnin kirjaaminen : kehittämisprojekti Naistenklinikan leikkausosastolla
Osaamisen kehittäminen työfysioterapian palveluprosesseissa
Tutkimustiedon oppiminen ja sen käyttö hoitotyössä : tutkimusklubi interventiona hoitotyön opiskelijoiden näkökulmasta
"Hoitotyötä ihmiseltä ihmiselle" : Lapin läänin näyttöön perustuvan hoitotyön tavoite- ja toimintaohjelma 2004-2007
Potilaan näkökulma sisätautien hoitotyöhön : kirjallisuuskatsaus tutkimustietoon vuosilta 2000 - 2010
Näyttöön perustuva terveydenhoitajatyö ja Käypä hoito -suositukset
Vaikeasti sairaan lapsen ja  perheen emotionaalinen  tukeminen näyttöön perustuvassa hoitotyössä : kirjallisuuskatsaus
Näyttöön perustuvaa sairaanhoitajakoulutusta kehittämässä
Opinnäytetyön taustalla oli Kuvantamiskeskus- ja Apteekkiliikelaitoksen henkilökunnan näyttöön perustuvan tiedon käyttämisosaamisen kehittäminen -hanke vuodelle 2012. Tutkimuksen yhteistyötahona toimi Pirkanmaan sairaanhoitopiiri. Tämän tutkimuksen tavoitteena oli selvittää CPAP-paineen määrittämiseen liittyvää laitetietoa ja vahvistaa uniyksikön näyttöön perustuvaa toimintaa henkilöstön osaamisen kehittämisessä. Tutkimuksen tarkoituksena oli tukea Pirkanmaan sairaanhoitopiirin strategiaa sekä tuottavuusohjelmaa hankkeen näkökulmasta ja kehittää uniyksikön työntekijöiden asiantuntijuutta. Tutkimustehtävänä oli tutkia laitetiedon merkitystä paineen määrityksessä. Kehittämistehtävänä oli pohtia tuloksien hyödyntämisen mahdollisuuksia uniyk-sikön CPAP-paineen määrittämisen kehittämisessä. Tutkimusmenetelmänä käytettiin systemaattista kirjallisuuskatsausta, jonka avulla tutkimustehtäviin etsittiin näyttöön perustuvaa tietoa. Analysointi tehtiin induktiivisella sisällönanalyysillä. Tämän systemaattisen kirjallisuuskatsauksen keskeisimpinä tuloksina olivat laitetiedon virtaussignaalin, algoritmien ja datan merkitys paineen määrittämisessä. Virtaussignaalissa vaikuttavina tekijöinä esiintyi havainnointi, hengitystapahtumat, artefaktit ja analyysi. Algoritmien merkitys paineen määrityksessä keskittyi painevasteen ja paineen säädön näkökulmiin. Kerätty data jaoteltiin käyttötunteihin, vuotoon, painesuosituksiin ja hoidon tehokkuuteen. Valituista alkuperäistutkimuksista esiin nousi myös automaattititrauksen lisätutkimusten tarve sekä kustannustehokkuus. Tutkimuksen johtopäätöksinä voidaan pitää laitetiedon suosituspaineen merkityksen olevan monen vaihtelevan tekijän summa. Laitekohtaiset eroavaisuudet ovat kiistanalaisia ja paineen määrittämisen metodit vaihtelevat olemassa olevasta suosituksesta riippumatta. Titrauksen suosituksia tulisi päivittää, mutta tutkimustarpeen ja -halukkuuden intressit eivät kohtaa. Jatkotutkimushaasteina nähdään CPAP-hoitopaineen titrauksen standardointi, johon liittyy automaattilaitteiden lisätutkimukset eri algoritmien paine-vasteesta, manuaalisen titrauksen keston määrittäminen ja vaikutukset hoidon tehokkuuteen. Lisäksi näyttöä automaattilaitteen titrauksen sekä hoidon kustannustehokkuudesta kaivataan.
Tiivistelmä: Tutkimustiedon oppiminen ja sen käyttö hoitotyössä - tutkimusklubi interventiona hoitotyön  opiskelijoiden näkökulmasta. Tutkimuksen tarkoituksena oli arvioida hoitotyön aikuisopiskelijoiden tutkimustiedon ja tutkimustyön  oppimista sekä tutkimustiedon hyödyntämistä työelämässä. Tarkastelukohteena oli tutkimusklubeissa  esitellyistä tutkimuksista oppiminen ja näiden tutkimusten hyödyntäminen työyksikössä.  Tutkimusklubitilaisuuksissa aikuisopiskelijat pitivät alustuksen tutkimusartikkelin pohjalta  hoitohenkilökunnalle, jonka jälkeen keskusteltiin tutkimustulosten soveltuvuudesta hoitotyöhön.  Aikuisopiskelijat toimivat myös keskustelun puheenjohtajina.  Tutkimusaineisto kerättiin kyselylomakkein hoitotyön aikuisopiskelijoilta, jotka olivat päivittämässä  opistotasoista tutkintoaan sairaanhoitajan ammattikorkeakoulututkinnoksi Metropolia  Ammattikorkeakoulussa. Opiskelijoista 26 vastasi kyselyyn (vastausprosentti 81 %). Tiedonkeruu  tapahtui keväällä 2008 ja 2009. Strukturoidut kysymykset analysoitiin SPSS 15.0 for Windows -tilastoohjelmistolla  ja avokysymykset sisällönanalyysilla.  Tämän tutkimuksen perusteella hoitotyön aikuisopiskelijoiden tutkimustiedon ja tutkimustyön  oppimista voidaan edistää tutkimusklubitoiminnan kautta. Kaikki tai lähes kaikki aikuisopiskelijat  olivat oppineet vähintään kohtalaisesti tutkimusten lukemista, tiedonhankintaa tai tutkimusprosessin  ymmärtämistä. Samaten tiedon luotettavuuden arviointia tai tutkimusmenetelmiä oli oppinut suurin osa  vastaajista ainakin kohtalaisesti.  Tutkimusklubitoiminta näyttäisi tukevan jossain määrin tutkimustiedon hyödyntämistä työyksikössä.  Enemmistö vastaajista ilmoitti, että tutkimusklubeissa esiteltyjen tutkimusten hyödyntäminen  työyksikössä oli tapahtunut suhteellisesti useimmin keskustelun tasolla. Keskustelua tutkimustuloksista  oli ollut enemmistön mukaan ainakin kohtalaisesti.  Tutkimusklubitoiminnan vaikuttavuutta opetusmenetelmänä olisi syytä tutkia jatkossa pidemmällä  aikavälillä ja mielellään useammassa ammattikorkeakoulussa, jotta voitaisiin arvioida edelleen tulosten  yleistettävyyttä. Tutkimusklubeissa esiteltyjen tutkimusten hyödyntämisen lisääminen työyksikössä  vaatisi edelleen jatkotutkimusta. Jos halutaan ymmärtää syvällisemmin esiteltyjen tutkimusten  käytännön hyödyntämistä edistäviä ja estäviä tekijöitä, tarvitaan laadullista tutkimusta.
Tiivistelmä: Näyttöön perustuvan hoitotyön toimintamallien käytäntöön soveltaminen - kirjallisuuskatsaus  intervention keinoista ja hoitohenkilökunnan kokemuksista. Opinnäytetyön tarkoituksena oli kirjallisuuskatsauksen avulla selvittää ja kuvata näyttöön perustuvien  toimintamallien käytäntöön soveltamisessa käytettyjä intervention keinoja ja hoitohenkilökunnan  kokemuksia toimintamallien implementoinnista. Opinnäytetyö on osa NÄPE - Näyttöön perustuvan  hoitotyön osaamisen vahvistaminen työelämässä kehittämisprojektia. Opinnäytetyö tehtiin soveltaen systemaattista kirjallisuuskatsausta. Aineisto koostui kahdestatoista  englanninkielisestä tutkimusartikkelista Yhdysvalloista, Kanadasta, Iso-Britanniasta ja Australiasta vuosilta 2003-2009. Aineisto valittiin terveysalan elektronisista tietokannoista. Aineisto analysoitiin soveltamalla aineistolähtöistä sisällönanalyysiä.  Kirjallisuuskatsauksen tuloksena löytyi 11 intervention keinoa näyttöön perustuvien toimintamallien  käytäntöön soveltamisessa. Organisaatioon liittyviä intervention keinoja tulosten mukaan olivat  organisaation yleiset strategiat, näyttöön perustuvan hoitotyön kehittämishankkeesta informointi ja  organisaatioyhteistyö sekä paikalliset ratkaisut näyttöön perustuvaan hoitotyön toimintamalliin liittyen. Johdon käyttämä intervention keino oli resurssien tarjoaminen sekä esimiesten tuki. Hoitohenkilökunnan näyttöön perustuvaan hoitotyöhön liittyvää tietoutta kartuttavia intervention  keinoja olivat projektiryhmät, koulutukset, mentorointi, näyttöön perustuvan hoitotyön edistäjät, tutkimusklubit ja virtuaalikoulu. Hoitohenkilökunnan kokemukset näyttöön perustuvien  toimintamallien käytäntöön soveltamisesta olivat pääasiassa positiivisia ja kehittämisprojektiin  osallistumisen koettiin voimistavan ammatillisuutta ja parantavan työilmapiiriä. Haasteita  hoitohenkilökunta koki kehittämisprojektin eri vaiheisiin, esimerkiksi näytön etsimiseen ja muutosten  implementointiin liittyen.  Opinnäytetyön tulosten peilaaminen NÄPE-projektin tuloksiin osoitti näyttöön perustuvan  toimintamallin implementoinnin opinnäytetyön tutkimuskysymysten osalta olevan samankaltaista  Suomessa kuin aineiston lähtömaissa. Tämän opinnäytetyön tuloksia voidaan hyödyntää näyttöön  perustuvan hoitotyön toimintamallien käytäntöön soveltamista suunniteltaessa ja toteutettaessa.
Tiivistelmä: Lainsäädäntö sekä Helsingin ja Uudenmaan sairaanhoitopiirin (HUS) strategia velvoittavat   näyttöön perustuvaan hoitotyöhön. Näyttöön perustuvalla hoitotyöllä yhtenäistetään hoitokäytäntöjä ja potilaat saavat parhaan mahdollisen, ajantasaiseen tutkimustietoon perustuvan hoidon hoitopaikasta riippumatta. Näyttöön perustuva hoitotyö edellyttää tutkimustiedon hyödyntämistä ja hoitotyön tutkimusklubien avulla voidaan sen käyttöä hoitotyössä   edistää ja lisätä. Hoitotyön tutkimusklubeissa on tarkoituksena keskustella etukäteen luetun tutkimusartikkelin pohjalta, jonka valitsee hoitotyön tutkimusklubin järjestäjä yhteisesti   sovitun aiheen perusteella. Hoitotyön tutkimusklubien yhtenä tavoitteena on opettaa tutkimusten kriittistä lukemista. Tämän opinnäytetyön tarkoituksena oli selvittää osallistujien   näkemyksiä hoitotyön tutkimusklubeista.   Osallistujien näkökulmaa selvitettiin sähköisellä kyselylomakkeella, joka kehitettiin tätä   opinnäytetyötä varten. Kysely sisälsi kysymyksiä liittyen näyttöön perustuvaan hoitotyöhön   sekä hoitotyön tutkimusklubeihin. Kyselyyn vastasi 39 % (n = 44) hoitotyön tutkimusklubeihin osallistuneista. Tulokset analysoitiin tilastollisin menetelmin ja avoimet kysymykset   raportoitiin ryhmittelemällä vastaukset niiden sisällön mukaisesti.   Tulosten mukaan lähes kaikki osallistuneista olivat kiinnostuneita kehittämään hoitotyötä   näyttöön perustuen, ja heidän toimintansa perustui ajantasaiseen, tutkittuun tietoon. Noin   puolet vastaajista luki hoitotieteellisiä lehtiä ja haki tieteellistä tietoa tietokannoista. Lähes   kaikki hyödynsivät omaa ja potilaan kokemusta hoitotyössään. Hoitotyön tutkimusklubien   järjestelyihin oltiin pääsääntöisesti tyytyväisiä. Hoitotyön tutkimusklubien aiheet koettiin   mielenkiintoisiksi sekä käytännönläheisiksi, ja keskustelu oli rakentavaa. Hoitotyön tutkimusklubeihin osallistujat olivat eri yksiköistä, mikä koettiin hyväksi. Hoitotyön tutkimusklubeihin osallistuminen oli hyvin mahdollistettu, ja ne koettiin tärkeiksi. Hoitotyön tutkimusklubitoiminta oli osallistujille uutta toimintaa. Osallistumisen esteinä olivat päällekkäiset   työtehtävät. Esimiesten osallistuminen oli suurimman osan mielestä tärkeää. Kyselylomaketta voidaan kehittää edelleen ja hyödyntää jatkossa palautteen keräämisen hoitotyön   tutkimusklubeista.
Normaalisynnytyksen hoidon suositukset : Näyttö kätilötyössä
Satakunnan keskussairaalan lyhytjälkihoitoisen synnytyksen näyttöön perustuvan käytännön kehittäminen ja pilotointi
Haavahoitajan toiminnankuvaus Kustaankartanon vanhustenkeskuksessa : haavapolun laatiminen
Näyttöön perustuvan hoitotyön mallien vertailua
Tiivistelmä: Näyttöön perustuvan hoitotyön mallien vertailua. Tämä opinnäytetyö on osa kehittämisprojektia Näyttöön perustuvan hoitotyön osaamisen  vahvistaminen työelämässä. Projektin yhteistyökumppaneita ovat Metropolia Ammattikorkeakoulu,  Helsingin kaupungin terveyskeskuksen akuuttisairaalan osasto ja Bournemouthin yliopiston  hoitotieteen laitos. Projekti toteutetaan vuosina 2006-2009.  Opinnäytetyön tarkoituksena oli kuvata erilaisia näyttöön perustuvia hoitotyön malleja. Tavoitteena  oli vertailla ulkomaisten mallien yhtäläisyyksiä ja eroavaisuuksia suomalaiseen Sarajärven (2008n)  Näyttöön perustuvan hoitotyön toimintamalliin. Opinnäytetyö tehtiin systemaattisen  kirjallisuuskatsauksen periaatteita soveltaen. Aineisto analysoitiin teorialähtöisellä eli deduktiivisella  sisällönanalyysillä.  Tulokseksi saatiin yhtäläisyyksiä näyttöön perustuvan hoitotyön edellytyksissä johtajien myönteinen  asenne ja kiinnostus tutkimuksiin, hoitajien osallistuminen, eri ammattiryhmien yhteistyö,  potilaslähtöisyys sekä resurssien ja välineiden mahdollistaminen. Yhtäläisyyksiä näyttöön  perustuvan hoitotyön vahvistamisessa ilmeni kohdissa mallien käyttö, potilaslähtöinen toimintatapa,  jatkuva työn arviointi ja muutosten seuranta, jatkuva oppiminen, ympäristön kehittäminen sekä  internet-yhteyden ja tutkimustulosten saatavuus. Eroavaisuuksia malleissa tuli esille melko vähän.  Eroja oli kohdissa terveellisen oppimisympäristön tarjoaminen, infrastruktuurin kehittäminen,  tunnustuksen antaminen sairaanhoitajille ja henkilökunnan pysyvyys.  Opinnäytetyön tuloksia voidaan jatkossa hyödyntää, kun halutaan vahvistaa näyttöön perustuvaa  hoitotyötä kokeilemalla, arvioimalla ja kehittämällä erilaisia hoitotyön malleja. Opinnäytetyöstä  saadaan tietoa opetukseen.
Alkoholin käytön puheeksi ottaminen ikääntyneillä verenpaineen mittaustilanteessa
Haavanhoidon kehittäminen Terveystalolla : haavanhoito-ohjeet hoitohenkilökunnalle
Psykiatrisen sairaanhoitajan tutkitun tiedon käyttö hoitotyössä
Haavan paranemisen kirjaaminen näyttöön perustuvassa hoitotyössä
Näyttöön perustuva kuntouttava toiminta päiväkeskuksessa
Tutkimustiedon oppiminen ja sen käyttö hoitotyössä : Tutkimusklubi interventiona hoitotyön opiskelijoiden näkökulmasta
Tutkitun tiedon käyttäminen käytännön hoitotyössä
Näyttöön perustuva hoitotyö hoitotyöntekijöiden määrittelemänä
Näyttöön perustuvan hoitotyön toimintamallien käytäntöön soveltaminen : kirjallisuuskatsaus intervention keinoista ja hoitohenkilökunnan kokemuksista
Digitaalisten röntgenlaitteiden hallinta - kuvanlaadun varmistus ja optimointi : toiminnallinen opinnäytetyö
Näyttöön perustuvan toiminnan juurruttaminen päivystyshoitotyöhön
Ventrogluteaalisen injektiotavan tarkastelua
Sydämen vajaatoimintapotilaan omahoidon ohjauksen hoitotyön hoitosuositus : toteutuuko suositus potilasoppaissa?
Insuliinipumpun käytön itsearviointilomakkeen kehittäminen Lapin keskussairaalan lasten diabetespoliklinikalle
Kirurgisen potilaan osallisuus suulliseen raportointiin leikkaussaliin siirtotilanteessa : ohjeistus raportoinnin potilaslähtöisyydestä
Simulaatioharjoittelu hoitotyön kehittämisen menetelmänä : case  verenpaineen mittaussimulaatio
Sairaanhoitajan ammatillisen osaamisen kehittäminen näyttöön perustuvan tiedon avulla : Kirjallisuuskatsaus leikki-ikäisen lapsen leikkauspeloista
Alle 12-vuotiaan lapsen näyttöön perustuva astmaohjaus
Näyttöön perustuvat käytännöt psykologiassa
Näyttöön perustuva toiminta potilaan anestesian syvyyden tarkkailussa yleisanestesian aikana
NÄYTKÖ -toimintamalli  : opiskelijoiden kokemuksia kevätlukukaudella 2011
Vertaistuesta saadut kokemukset ja merkitykset psyykkisesti sairaalle nuorelle
Anestesiasairaanhoitajan näyttöön perustuva päätöksenteko : kirjallisuuskatsaus
Lääkkeettömät kivunhoitomenetelmät näyttöön perustuen : opas kivun itsehoitoon
Ajanvarauspoliklinikalla työskentelevien sairaanhoitajien valmiudet näyttöön perustuvaan hoitotyöhön
Näyttöön perustuva hoitotyö lähiesimiesten kokemana
Hoitotyön tutkimusklubit näyttöön perustuvan hoitotyön menetelmänä - osallistujien näkökulma
Tiivistelmä: Opinnäytetyön tarkoituksena oli kuvata kirjallisuuskatsaukseen perustuen sairaanhoitajan näyttöön perustuvaa päätöksentekoa iäkkäiden kaatumisten ennaltaehkäisyssä. Tavoitteena oli tuoda tutkittua tietoa iäkkäiden kaatumisten ehkäisystä sairaanhoitajan päätöksenteon tueksi. Tutkimustehtävänä oli selvittää, minkälaiseen näyttöön perustuvaan tietoon sairaanhoitajan päätöksenteko perustuu iäkkäiden kaatumisten ennaltaehkäisyssä. Kirjallisuuskatsauksen tuloksia voidaan hyödyntää hoitotyön kehittämisessä. Iäkkäiden kaatumisten ehkäisy on tutkimusten mukaan puutteellista sekä haaste terveydenhuollon toimintaympäristöissä. Opinnäytetyö on osa Kliinisen osaamisen vahvistaminen hoitotyössä - Näyttöön perustuvan hoitotyön osaaminen -projektia. Projektin tavoitteena on vahvistaa kliinistä osaamista hoitotyössä sekä kehittää sairaanhoitajien ja opiskelijoiden asiantuntijuutta näyttöön perustuvassa hoitotyössä. Kirjallisuuskatsauksen aineisto kerättiin tieteellisistä artikkeleista ja tutkimuksista (n=15). Aineiston analyysimenetelmänä opinnäytetyössä käytettiin deduktiivista, teorialähtöistä sisällönanalyysiä.     Sairaanhoitajan päätöksenteko iäkkäiden kaatumisten ennaltaehkäisyssä perustuu tieteelliseen tietoon perustuvaan näyttöön, asiantuntijan kokemukseen perustuvaan näyttöön, asiakkaan kokemukseen perustuvaan näyttöön ja toimintaympäristön mahdollisuuksiin perustuvaan näyttöön. Iäkkäiden kaatumisten ehkäisy ja sairaanhoitajan päätöksenteko painottui tieteellisen tiedon ja asiantuntijan kokemukseen perustuvan tiedon käyttöön. Tutkitulla tiedolla voidaan vahvistaa henkilökunnan toimintatapoja toimia kaatumisia ehkäisevästi. Sairaanhoitajan päätöksenteossa tulisi huomioida potilaan heikentynyt toimintakyky ja sen tuomat muutokset kaatumisten riskitekijöinä. Työympäristön resurssit ovat lähtökohtana onnistuneelle päätöksenteolle ja tavoitteelliselle kaatumisten ehkäisylle. Hoitotyössä tulisi korostaa tutkitun tiedon hyödyntämisen tärkeyttä ja myönteisiä vaikutuksia kaatumisten ehkäisystä. Ammatillisen osaamisen jatkuva kehittäminen on edellytys laadukkaalle hoitotyölle.
Sairaanhoitajan näyttöön perustuva osaaminen peruselintoimintojen tarkkailussa ja hoitotyön päätöksenteossa
Näyttöön perustuva hoitotyö diabetesta sairastavan potilaan kohtaamisessa ja hoidonohjauksessa : kirjallisuuskatsaus
Hoitohenkilökunnan kokemuksia tutkimusklubin pilotointivaiheen toiminnasta
Verkkokurssi.
Sairaanhoitajaopiskelijoiden näkemys farmakologisesta osaamisestaan
Näytön paikka : tutkimustiedon hyödyntäminen hoitotyössä
Sairaanhoitajaopiskelijoiden näkemys farmakologisesta osaamisestaan. Tämä opinnäytetyö on osa Metropolia Ammattikorkeakoulun Näyttöön perustuvan  hoitotyön kehittämisprojektia. Projektin tarkoituksena on vahvistaa näyttöön perustuvaa kliinistä osaamista hoitotyön oppimisessa. Näyttöön perustuvan toiminnan tavoitteena on antaa potilaille parasta mahdollista vaikuttavaa hoitoa. Opinnäytetyön tarkoituksena on kuvata sairaanhoitajaopiskelijoiden näkemyksiä farmakologisesta osaamisestaan. Opinnäytetyön tavoitteena on tuoda esille  sairaanhoitajaopiskelijoiden farmakologinen osaaminen heidän näkökulmastaan ja kuvata, mitkä tekijät vaikuttavat farmakologian oppimiseen.  Tutkimusaineisto kerättiin sähköisesti kyselylomakkeella maalis-huhtikuussa 2012. Tutkimusjoukkona olivat syksyllä 2009 aloittaneet sairaanhoitaja-, terveydenhoitaja-,  kätilö- ja ensihoitajaopiskelijat. Kyselytutkimus koostui kolmesta eri osa-alueesta, jotka koskivat farmakologian osaamista sekä farmakologian opintojaksoa. Nämä alueet olivat oman farmakologisen osaamisen arviointi, farmakologiseen osaamiseen vaikuttavia tekijät sekä farmakologian opintojakso Metropolia Ammattikorkeakoulussa. Kyselylomake lähettiin 141 opiskelijalle, ja siihen vastasi yhteensä 63 opiskelijaa. Analysoimme kyselytutkimuksen strukturoidut kysymykset SPSS-ohjelmalla sekä strukturoimattomat kysymykset  sisällönanalyysilla. Tutkimustulosten mukaan sairaanhoitajaopiskelijat mielsivät hallitsevansa erilaisia farmakologiaan liittyviä taitoja kohtalaisesti. Farmakologian osaamista edistävinä tekijöinä nähtiin oma kiinnostus farmakologiaan, omat tavoitteet farmakologian oppimiseen,  hoitotyön käytännön harjoittelut sekä työkokemus hoitoalalta. Metropolia Ammattikorkeakoulun farmakologian opintojaksoon saatiin uusia kehittämisideoita koskien aikataulua, opetusta sekä opintojakson rakennetta. Opinnäytetyön johtopäätösten perusteella jo pienillä muutoksilla voi vaikuttaa opiskelijoiden farmakologian oppimiseen ja osaamiseen. Tulevaisuudessa  sairaanhoitajaopiskelijoiden farmakologian oppimista ja osaamista voisi tukea farmakologisten taitojen testaus säännöllisesti läpi koulutuksen.
Evidenssihanke osana ammatillisia opettajaopintoja
Hius- ja suu-nenäsuojuksen käytön näyttöön perustuvuus intravaskulaarisissa tutkimuksissa ja toimenpiteissä
Hoitotyön kehittyminen eri aikakausina. Opinnäytetyö on osana näyttöön perustuvan hoitotyön-hanketta. Opinnäytetyön tarkoituksena  on kuvata hoitotyön kehittymistä eri aikakausina. Tavoitteena on koota tietoa hoitotyön kehittymisestä oman alan historian tuntemiseksi. Tietoa etsitään tutkimuskysymyksen kautta: "Miten näyttöön perustuva hoitotyö ilmenee eri aikakausina?” Hoitotyön kehittymisen tutkiminen on tärkeää, sillä siitä voidaan oppia miten nykyajan hoitotyötä ja näyttöön perustuvaa toimintaa voidaan kehittää. Se on myös tärkeää yleistietoutta  jokaisella terveys- ja sosiaalialalla työskentelevälle. Tämä työ toimii yleissivistävänä pohjana hankkeelle ja edistää sen toimintaa tuottamalla tietoa näyttöön perustuvan toiminnan kehittymisestä historiallisesti. Sairaanhoitajat pystyvät oman historian tuntemisen kautta vahvistamaan identiteettiään, tietäessään mistä ovat tulleet ja mihin ovat menossa. Vahvan identiteetin kanssa voi olla itsevarma toimissaan ja viedä rohkeasti kehitystä  eteenpäin. Näyttöön perustuvan hoitotyön kehittymiseen on vaikuttanut moni asia: henkilöt jotka ovat tuoneet mielipiteensä vahvasti esiin tilastoihin ja tuloksiin perustaen, hoitotyön toteutuksen taitava suunnittelu ja organisointi, käytännöllisen ja teoreettisen hoitotyön opetuksen  yhdistäminen, hoitotyön koulutus ja sen akatemisointi sekä hoitotyön koulutuksen oppikirjat. Myöhemmin oman tieteenalan saaminen yliopistoon vei kehitystä niin korkealle, että jo yli 30 vuoden ajan on voitu tehdä tutkimusta omasta alasta. Opinnäytetyön tarkoitus toteutui, sillä opinnäytetyö kuvaa hoitotyön kehittymistä eri aikakusina. Tutkimuskysymykseen löytyi vastauksia seuraavin yläkategorioin: Tutkimus, tieteellinen  näyttö; Koulutus; Hoitotyön toiminta, käytäntö, kehitys; Potilaan tilaan vaikuttaneet tekijät; Hoitajan piirteet, eettisyys. Vastaukset tutkimuskysymykseen ovat esitetty  taulukossa. Työ on historiallinen katsaus ja poikkeaa hieman yleisimmin toteutettujen opinnäytetöiden  tyylistä.
HOITOTYÖN RAKENTEINEN KIRJAAMINEN : Opas siirtymävaiheen tueksi
Kätilöt tutkimustiedon käyttäjinä synnytysten hoidossa : kysely tutkimustiedon leviämisestä ja siihen liittyvistä tekijöistä
Hoitotyön suositus vastasyntyneen elvytyksestä : artikkeli hoitotyön suosituksen laatimisesta
Opiskelijoiden kokemuksia NÄYTKÖ-toimintamallista : kevään 2011 toteutus
