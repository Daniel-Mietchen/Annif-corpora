http://www.yso.fi/onto/yso/p20970 perintätoimistot
perintätoimistot perintätoimistot perimistoimistot
Tiivistelmä: Verkkokaupan maksutavat ja perintä : tietopaketti aloittavalle verkkokaupalle.
T:mi Perintä- ja toimistopalveluiden yrityskuva
Factoring-rahoituspalvelun tarjoamiseen liittyvät mahdollisuudet ja uhat case yrityksessä
Tekstiviestipalveluiden vaikuttavuus ja kannattavuus perintätoiminnassa
Opinnäytetyön aiheena oli Vapaaehtoisesta perinnästä maksuhäiriöihin kuluttaja- ja yrityssaatavien perinnässä. Tutkimuksessa selvitettiin, miten kuluttajien ja yritysten perintäprosessi etenee vapaaehtoisen perinnän aikana kohdeyritys perintätoimisto X:llä. Tutkimus tehtiin, koska maksuhäiriöt ovat yleistyneet taloudellisesti vaikeassa tilanteessa, ja vapaaehtoisella perinnällä voidaan vaikuttaa saatavien etenemistä oikeudelliseen perintään ja maksuhäiriöihin.  Tutkimus toteutettiin pelkästään kvantitatiivisena tutkimuksena, eli määrällistä tutkimusmenetelmää käyttäen. Tutkimusaineisto on peräisin perintätoimisto X:n tietokannasta. Tutkimusmenetelmänä kvantitatiivinen tutkimusmenetelmä oli ainut vaihtoehto tälle tutkimukselle. Tutkimuksessa käytetty tutkimusjoukko koostui kahdesta eri osiosta, ja koko opinnäytetyö on rakennettu kahden eri osion ympärille. Tutkimuksessa on tutkittu erikseen kuluttajasaatavien vapaaehtoista perintää, sekä yrityssaatavien vapaaehtoista perintää. Molemmat tutkimusjoukot olivat suhteellisen pieniä, verrattuna perintätoimisto X:n toimeksiantojen määrään, mutta tutkimuksesta saatiin luotettavia tuloksia. Tutkimustulosten perusteella voidaan todeta, että vapaaehtoisella perinnällä voidaan vaikuttaa siihen, etenevätkö saatavat oikeudelliseen perintään. Kuluttajasaatavien tutkimustuloksissa suurin osa kuluttajista sopi maksusuunnitelman eriin maksuvaatimuksen tiedoista, ja ainoastaan pieni osa eteni maksuhäiriömerkintään saakka. Yrityssaatavien perinnässä suurin osa oli maksanut maksuvaatimuksen tratalla, eikä tästä ole aiheutunut yrityksen luottotietoihin maksuhäiriömerkintää. Yritysten tutkimustuloksista voitiin tulkita, että yritykset välttävät maksuhäiriömerkintöjä, koska niillä on suuri vaikutus suoraan yrityksen liiketoimintaan. Vapaaehtoisen perinnän aikana velalliselle annetaan mahdollisuus sopia velasta ilman, että siitä aiheutuu maksuhäiriömerkintää luottotietorekisteriin.
Opinnäytetyön tarkoituksena oli tutkia, kuinka asiakirjojen yleisöjulkisuutta toteutetaan Pohjois-Karjalan ulosottovirastossa. Opinnäytetyössä tutkin, mitä tietoja voidaan luovuttaa yleisölle ja mitkä tiedot ovat salassa pidettäviä. Lisäksi selvitin, miten tietojen pyytäminen ja antaminen tapahtuvat käytännössä.  Opinnäytetyö oli tutkimusmenetelmältään laadullinen tutkimus, jonka toteutin teemahaastatteluilla. Työtäni varten haastattelin Pohjois-Karjalan ulosottoviraston kihlakunnanvoutia ja kahta toimistosihteeriä. Suomen perustuslain mukaan jokaisella on oikeus saada tieto julkisista asiakirjoista. Ulosottoasian julkisuutta säätelevät pääosin ulosottokaari ja laki viranomaisten toiminnan julkisuudesta. Ulosottovirastossa yleisöjulkisuutta toteutetaan rekisteritietojen osalta ulosottorekisteristä saatavalla todistuksella. Muiden asiakirjojen osalta yleisöjulkisuus määräytyy julkisuuslain mukaan. Ulosottoviraston asiakirjajulkisuutta koskevaa tutkimusta voisi laajentaa tutkimalla esimerkiksi viranomaisjulkisuutta ja asianosaisjulkisuutta. Tutkimuksessa voisi käsitellä esimerkiksi lähdesuojaa.
Yleisöjulkiset asiakirjat Pohjois-Karjalan ulosottovirastossa
Opinnäytetyön tarkoituksena oli laatia tilitoimisto Kellon Tilitytöt Ky:n asiakkaille opas, joka ohjeistaa heitä tilitoimistokäytänteissä ja kirjanpidossa sekä työnantajana toimimisessa. Työ toteutettiin toiminnallisena opinnäytetyönä, ja se koostuu raporttiosasta sekä lopputuotoksesta eli oppaasta liitteineen. Opas ja sen liitteet on tarkoitettu toimeksiantajayrityksen käyttöön ja niiden tarkoituksena on helpottaa kirjanpitäjien työtä, nopeuttaa asiakkaiden kirjanpidon laatimista sekä antaa asiakkaille lisätietoa ja neuvoja kirjanpidosta sekä työnantajan velvoitteista. Opinnäytetyön teoriaosassa käsitellään kirjanpitoa ja tositteita, verovelvoitteita ja verotiliä, työnantajasuorituksia ja vakuutuksia sekä auton käyttöä ja matkalaskuja yritystoiminnassa. Tietoperusta pohjautuu kirjanpito- ja veroalan kirjallisuuteen, alan ammattilehtiin, Internet-lähteisiin sekä Verohallinnon ohjeisiin ja aihealuetta koskeviin lakeihin, joista keskeisimpiä ovat kirjanpitolaki, arvonlisäverolaki ja verotililaki. Lisäksi raportin loppupuolella kuvataan lyhyesti liitteenä oleva opas ja oppaan liitteeksi laaditut konkreettiset apuvälineet. Varsinainen opas liitteineen laadittiin teoriaosuuden ja keskusteluiden pohjalta. Käytännössä opas rajattiin koskemaan sellaisia asioita, jotka tutkimusvaiheessa havaittiin eniten kysymyksiä aiheuttaviksi niin tilitoimistoasiakkaiden kuin toimeksiantajankin parissa. Opinnäytetyön tuloksena syntyneeseen oppaaseen saatiin koottua tarpeellinen tieto yhteen paikkaan. Oppaaseen laadittiin selkeitä, asiakasta ohjaavia liitteitä helpottamaan asiakkaiden kirjanpitoaineistojen kokoamista. Oppaan tarkoitus on olla apuna sekä aloittaville yrittäjille että toimia tukena jo kokeneemmillekin yrittäjille. Opas laadittiin sähköiseen muotoon, jotta sitä voi halutessa helposti muokata päivittämällä tiedot ajan tasalle tai lisäämällä siihen uusia ajankohtaisia asioita. Opinnäytetyön tekeminen osoitti, että yrittäjille lankeaa erilaisia velvoitteita; yrittäjien tulee tietää paljon asioita ja kyetä ottamaan ne huomioon toiminnassaan. Lisäksi omien havaintojeni sekä toimeksiantajan kanssa käytyjen keskustelujen pohjalta huomattiin, että monella on ongelmia ja kysymyksiä näiden asioiden parissa. Asiakkaat ovat kuitenkin kaikki kirjanpitovelvollisia ja kirjanpito tulee kaikkien ottaa huomioon yritystoiminnassa.
Laskusaatavan vanhentuminen perintätoimiston näkökulmasta
Suomen Perintätoimisto Oy:n tuotanto-ohjelman käyttöönotto ja kehittäminen
Tämä opinnäytetyö on laadittu toimeksiantona talous- ja henkilöstöhallinnon palvelukeskukselle Monetra Oy:lle. Opinnäytetyön aihe käsittelee myyntisaatavien hallintaa ja perintää. Työn tavoitteena oli selvittää miten laki vaikuttaa saatavien perintäprosessiin, mitä perintäprosessi pitää sisällään, kuka perintää hoitaa ja mitä kuluja siitä aiheutuu. Kehittämistehtävän tavoite oli kuvata Monetra Oy:n myyntisaatavien perintäprosessi ja laatia työohjeet perintäprosessin toiminnoista. Kehittämistehtävä toteutettiin perinnän käsikirjan muodossa. Opinnäytetyön tietoperustassa aihetta käsitellään yrityksien ja julkisen sektorin näkökulmasta. Teoria perustuu käytettyyn lähdemateriaaliin ja siinä käydään läpi muun muassa saatavan syntyä ja hallintaa, vapaaehtoista ja oikeudellista perintää kuluttajan sekä yrittäjän näkökulmasta, ulosottoa sekä perinnästä aiheutuvia kuluja. Opinnäytetyön empiirinen osa toteutettiin tapaustutkimuksen muodossa. Tiedonkeruumenetelmistä työssä käytettiin haastattelua, havainnointia sekä valmiin tuotoksen koekäyttöä. Haastattelussa selvitettiin asiakkaan tarpeet sekä perintäprosessin sisältö. Havainnoinnista saadun materiaalin perusteella laadittiin uudet työohjeet, jotka lopuksi testattiin uudella työntekijällä ja testauksen pohjalta tehtiin tarpeelliset muutokset. Opinnäytetyön lopputuotos perinnän käsikirja pitää sisällään lyhyen kuvauksen saatavien perintäprosessista Monetra Oy:ssä. Tuotoksessa on myös kuvallisesti ohjeet Monetran käyttämien perintätoimistojen onlinepalveluiden käytöstä. Käsikirjaan on lisäksi koottu kaikkien työohjeiden otsikot ja lyhyet selostukset kyseisestä toiminnosta sekä linkit erillisinä tiedostoina oleviin varsinaisiin ohjeisiin. Ohjeet on toteutettu kuvakaappauksin ja selityksin. Niistä on pyritty rakentamaan yksikertaiset ja selkeät, jotta niitä olisi mahdollisimman helppo käyttää. Perinnän käsikirja on toimeksiantajan toiveesta salainen, eikä sitä näin ollen ole julkaistu tämän opinnäytetyön yhteydessä. Monetran toiveena on, että se voisi hyödyntää tuotosta uusien työntekijöiden ja harjoittelijoiden perehdytyksessä sekä käyttää vakituisten työntekijöiden apuvälineenä perintäprosessin toimintoja tehdessään. Kehittämistehtävään liittyvien tutkimusten perusteella Monetran perintäprosessi noudattaa hyvää perintätapaa. Monetra voisi kuitenkin harkita sellaista vaihtoehtoa, että se lähettäisi itse ensimmäisen maksumuistutuksen velallisasiakkaalle perintätoimiston sijaan. Tämä olisi velallisen kannalta asiakasystävällisempi vaihtoehto. Tähän aiheeseen liittyen voitaisiin laatia uusi tutkimus, jossa toiminnan kustannukset ja tarvittavat resurssit selvitettäisiin.
Luotonvalvonnan prosessien kehittäminen : Case: Yritys X
Itse hoidetun ja ulkoistetun perinnän tehokkuuden erot ja perinnän inhimillisyys
Saatavan perintä yksityishenkilöltä
Perintä ja perintäprosessi  : Case: Vantaan kaupungin Talouspalvelukeskus
Perintälain muutokset : oliko perintäkulujen taulukointi onnistunut ratkaisu?
"Vaikka tää on vaan perintää, niin tää on paljon muutakin" : perintäneuvottelijoiden käsityksiä työstään sekä ajatuksia työnsä merkityksestä
Julkisoikeudelliset saatavat toimeksisaajan näkökulmasta
Asianajotoimistot hoitavat perintätehtäviä kansainvälisten normien mukaan : myös yksityisetsiviä käytetään tarvittaessa : [haastattelu]
Asiakaspalvelun kehittäminen perintäalan puhelintyössä
Perintälain uudistusten vaikutukset kuluttajaperinnässä
Assistentti
Perintätoimistoille tulevista toimeksiannoista osa koskee julkisyhteisöjen, kuten esimerkiksi kuntien, saatavia. Julkisoikeudellisten saatavien siirtämistä ja toimeksisaajan perintää rajoittaa verotäytäntöönpanolain asiamieskielto ja perintälain toimeksiantorajoitus. Perintätoimeksiannon toimeksisaajan, kuten esimerkiksi perintätoimiston, kannalta julkisoikeudellisissa saatavissa on keskeistä saatavien siirrettävyys sekä saatavien mahdollinen suora ulosottokelpoisuus. Nämä jäävät käytännössä toimeksisaajan selvitettäviksi. Opinnäytetyössä selvitetään toimeksisaajalle siirrettävissä olevat suoraan ulosottokelpoiset julkisoikeudelliset saatavat. Julkisoikeudellisiksi saataviksi määritellään suoraan ulosottokelpoiset verot ja julkiset maksut, joiden perimisestä säädetään verotäytäntöönpanolaissa. Julkisoikeudellisia saatavia voivat olla myös sellaiset saatavat, joiden suorasta ulosottokelpoisuudesta on määräys erityislaissa sekä saatavat, joiden perimiseen sovelletaan perintälakia. Osa julkisoikeudellisista saatavista on luonteeltaan yksityisoikeudellisia eli niiden täytäntöönpano edellyttää tuomioistuimen vahvistamaa täytäntöönpanoperustetta. Yleislakina saatavien perintään sovelletaan lakia saatavien perinnästä, jota ei sovelleta, jos muussa laissa säädetään toisin. Lainsäädännössämme ei ole julkisoikeudellisten saatavien perintää koskevaa yleislakia eikä saatavien perintä ei ole myöskään ollut erityisen suosittu tutkimuskohde. Lainsäädäntömme sisältää hallinnonalakohtaisia erityissäännöksiä mm. julkisoikeudellisista maksuista sekä niiden perimisestä. Myös Euroopan unionin lainsäädäntö sisältää säännöksiä julkisoikeudellisiin saataviin liittyen, mutta yleinen julkisoikeudellisten saatavien perintää koskeva normisto puuttuu sekä Suomesta että Euroopan unionista. Yleislainsäädännön puuttuminen on koettu ongelmalliseksi ja jatkuvasti ilmenee tilanteita, joita ei voida ratkaista lain tai muun säännöksen nojalla.
Perintätoimiston asiakastyytyväisyys
Liiketoiminnan kehittäminen perintätoimistossa
Perintälain muutokset ja niiden vaikutukset OK-Perintä Oy:n liiketoimintaan
Opinnäytetyön tarkoituksena oli laatia kassabudjetointityökalu yritykselle, joka ei kuulu ennakkoperintärekisteriin. Työkalun tavoitteena on parantaa yrityksen kykyä hallita rahavarojaan. Opinnäytetyö toteutettiin tilitoimiston toimeksiannosta. Teoreettinen viitekehys jakaantui kahteen pääaiheeseen, ennakkoperintärekisteri ja kassabudjetointi, sisältäen yrityksen toiminnan kannalta oleelliset tiedot. Yrityksen maksettavaksi tulevien verojen suorittamiseksi toimitetaan ennakkoperintä joko ennakonpidätyksenä tai ennakonkantona. Ennakkoperintärekisteri on Verohallinnon ylläpitämä rekisteri, johon merkityt yritykset maksavat ennakkoverot ennakonkantona. Jos yritys ei kuulu ennakkoperintärekisteriin, on työkorvauksen suorittaja velvollinen suorittamaan 13 % ennakonpidätyksen työkorvauksen arvonlisäverottomasta hinnasta. Budjetointi on tehokas keino hallita yrityksen rahoitussuunnittelua. Budjetointiin sisältyy  suunnittelu, laatiminen ja seuranta. Budjetit laaditaan suorite- tai maksuperusteisesti. Pääbudjeteista tulosbudjetti on suoriteperusteinen ja rahoitusbudjetti maksuperusteinen. Kassabudjetti  on lyhyen aikavälin rahoitusbudjetti, jossa esitetään yrityksen kassaanmaksut ja kassastamaksut  maksuperusteisesti. Työkalun suunnittelu aloitettiin kassabudjetin laatimisella, jota varten yrityksen rahan lähteet ja  käytön kohteet selvitettiin. Yrityksen rahan lähteinä ovat myynnit, jotka arvioitiin budjettiin historiatietojen perusteella. Suurimpia rahan käytön kohteita ovat henkilöstö- ja alihankintakulut. Myös rahan käytön kohteet arvioitiin historiatietojen perusteella. Itse kassabudjetointityökalu laadittiin Excel-pohjaisena. Työkaluun syötetään ennen tilikauden  alkua kassabudjetti koko vuodelle. Kuukausittain syötetään toteutuneet luvut, jolloin työkalu  päivittää budjetin toteutuneiden mukaan ennusteeksi loppuvuodelle. Kassabudjetointityökalusta on seurattavissa yrityksen rahavirrat, loppu- ja alkukassat kuukausittain. Kassabudjetointityökaluun laadittiin myös käyttöohje. Kassabudjetointityökalu täyttää sille asetut tavoitteet. Se soveltuu kohdeyrityksen käyttöön ja  toimi testitilanteissa moitteetta. Työkalu on sovellettavissa myös muiden yritysten käyttöön.
Tämä opinnäytetyö käsittelee factoring-rahoitusta. Opinnäytetyön tutkimusongelmina olivat, kuinka kiinnostuneita case yrityksen asiakkaat ovat factoring-rahoituspalvelusta ja kuinka paljon case yrityksen kannattaa panostaa rahallisesti factoring-rahoituspalvelun kehittämiseen. Opinnäytetyössä tarkastellaan, mitä asioita factoring-rahoitussopimuksen tulee sisältää, kyseistä rahoitusta käsitteleviä lakeja, rahoituspalvelun mahdollisuuksia ja uhkia. Opinnäytetyö on tehty toimeksiantona suomalaiselle perintäalalla toimivalle yritykselle. Case yrityksessä on harkittu pidemmän aikaa factoring-rahoituspalvelun tarjoamista sen asiakkaille. Case yrityksellä ei ole aiempaa kokemusta factoring-rahoittajana toimimisesta. Tutkimus toteutettiin kyselynä. Kysymyksien vastausvaihtoehdot olivat suljettuja. Kysely tehtiin Webropol Oy:n sivustolla ja pyyntö kyselyyn vastaamisesta lähetettiin sähköpostilla. Kyselyyn osallistuvien asiakkaiden määrää rajattiin case yrityksen aktiivisimpiin ja suurimpiin asiakkaisiin. Tutkimusryhmä koostui yrityksistä, jotka olivat lähettäneet viimeisen vuoden aikana enemmän kuin kymmenen perintätoimeksiantoa. Tutkimukseen vastasi kaikkiaan kahdeksan case yrityksen asiakasta. Vastauksien määrä kertoo jo itsessään asiakkaiden vähäisestä kiinnostuksesta kyseistä palvelua kohtaan. Tutkimustulos vahvistaa, ettei case yrityksen asiakkailla ole kiinnostusta factoring-rahoitukseen. Tutkimustulosten perusteella case yritys päätti olla panostamatta factoring-rahoituspalvelun kehittämiseen.
Yrityksen sosiaalisen median toiminnan organisointi : sisällöntuotannon ja sisältömarkkinoinnin suunnittelu ja toteutus Facebookissa
Perinnän keskittäminen valtakunnalliseen maksukehotusyksikköön
Velkaorjuudesta hyvään perintätapaan : perinnän historia
Luottotappiot ja niiden perintä hautaustoimistoissa
Tiivistelmä.
Tässä opinnäytetyössä tarkasteltiin, miten yrityksen pitäisi organisoida toimintaansa sosiaalisessa mediassa. Erityisesti keskityttiin sisällöntuotannon ja sisältömarkkinoinnin suunnitteluun ja toteutukseen sekä yrityksen sisäiseen organisointiin sosiaalisen median toiminnassa. Sosiaalisen median kanavista keskityttiin Facebook-sovellukseen. Työ toteutettiin toiminnallisena opinnäytetyönä toimeksiantajalle, joka tahtoi aktivoitua ja kehittää toimintaansa yleisesti sosiaalisessa mediassa ja erityisesti Facebookissa. Teoriassa määriteltiin sosiaalisen median käsitettä sekä esiteltiin sen sovelluksia keskittyen Facebook-kanavaan. Tämän jälkeen keskityttiin tutkimaan millaisia vaiheita sosiaalisen median strategian luominen pitää sisällään. Erityisesti huomiota kiinnitettiin markkinointiviestinnän muutokseen kohti kaksisuuntaista markkinointia, jossa on tärkeää keskusteluyhteyden luominen asiakkaiden kanssa. Tämän keskusteluyhteyden luomisessa sisällöntuotanto ja sisältömarkkinointi nousevat tärkeään asemaan. Painoarvoa työssä annettiin myös organisaation sisäiselle järjestäytymiselle sosiaalisen median toiminnassa. Opinnäytetyössä toteutettiin suunnitelma Facebook-startegiasta toimeksiantajayritykselle. Strategiassa käytettiin hyväksi yrityksessä toteutettua sisäistä kyselyä. Kyselyssä selvitettiin yrityksen henkilöstön ideoita ja ajatuksia sosiaalisesta mediasta sekä etsittiin halukkaita henkilöitä mahdollista sosiaalisen median ryhmää varten. Toimeksiantajayrityksen toimialalla ei perinteisesti ole hyödynnetty sosiaalisen median mahdollisuuksia kovinkaan hyvin. Toimeksiantajayrityksellä on ollut Facebook-sivut käytössä jo muutaman vuoden, mutta niiden hyödyntäminen ei ole ollut organisoitua. Erityisesti sisällöntuottaminen ja sisällön järjestelmällinen julkaiseminen on ollut yritykselle suuri haaste. Opinnäytetyössä kehitettiin toimiva ja kokonaisvaltainen suunnitelma siitä, miten yrityksen tulisi Facebook-toimintaansa organisoida. Yrityksen sisällä toteutetun kyselyn kautta saatiin hyviä ideoita yleisesti yrityksen sosiaalisen median toiminnasta sekä erityisesti Facebook-toiminnasta. Työntekijöitä ilmoittautui myös mahdolliseen sosiaalisen median ryhmään, mikä lisäsi yrityksessä halua panostaa aikaisempaa enemmän sosiaalisen median ja Facebookin tarjoamiin mahdollisuuksiin.
Opinnäytetyön tavoitteena on selvittää vaikuttaako saatavien hallintaan erikoistuneen palveluyrityksen eräpäivänä velallisasiakkaalle lähettämä tekstiviestimuistutus maksusuunnitelmien pitävyyteen ja miten kannattavaa liiketoimintaa tämän lisäpalvelun ylläpito on kustannusperusteisesti. Keskeisiä tekijöitä ongelmanratkaisussa ovat viestien lähetyksestä aiheutuneiden kustannusten kartoitus ja tutkimustulos siitä, toteutuvatko muistutusviestejä saaneiden velallisasiakkaiden maksusuunnitelmat paremmin kuin verrokkiryhmän sekä mikä on todellinen euromääräinen hyöty. Yksi näkökulma tutkimuksessa kohdistetaan myös tekstiviestimuistutuspalvelun hinnoittelulle. Teoriaosassa selvitetään perintäalan palvelutarjontaa Suomessa ja kuluttajaperinnän etenemistä sekä perintäkulujen muodostumista. Kustannuslaskentaa, kannattavuutta ja hinnoittelua käsitellään yleisesti keskittyen katetuottolaskentaan ja -hinnoitteluun. Työn tässä osuudessa käsitellään myös tekstiviestin käyttöä palvelun tarjoajan välineenä. Työn empiirinen osa perustuu toimeksiantajayritys Lindorff Oy:ssä tehtyyn kaksivaiheiseen case-tutkimukseen. Ensimmäiseksi kerätään tutkimustietoa valikoimalla satunnaisesti 2006 velallisasiakasta, joille on laadittu samankaltainen maksusuunnitelma ja näistä 1003:lle lähetetään sms-muistutus eräpäivänä ja lopuille 1003:lle ei. Vertailemalla näitä kahta ryhmää tutkitaan, onko suorituksia tullut enemmän muistutusviestin saaneilta. Seuranta tehdään kahdelta kuukaudelta. Toiseksi laaditaan lyhyt kysely puhelinhaastatteluna, jossa tiedustellaan mitä mieltä muistutuksen vastaanottavat velallisasiakkaat ovat palvelusta. Opinnäytetyön tutkimustuloksena voidaan todeta, että lisäpalvelua kannattaa jatkaa ja muistutuksella on vaikuttavuutta maksusuunnitelmien pitävyyteen. Kustannukset karkealla tasolla saatiin selvitettyä ja hinnoitteluun pystyttiin ottamaan kantaa.
Tämän opinnäytetyön tarkoituksena on tehdä kehityssuunnitelma osakeyhtiömuotoiselle saatavien hallintaan keskittyneelle pk-yritykselle. Tutkimuksessa on kaksi pääpainoa: kuinka henkilökunnan kehittämisellä saadaan yritykselle lisäarvoa ja tehokkuutta, sekä kuinka toimintatapoja muutamalla saatavat voidaan tulouttaa nopeammin. Tavoitteena on antaa yrityksen johdolle kehitysideoita sekä näkökulmia uusiin toimintamalleihin. Muutokset voivat vaikuttaa positiivisesti yhtiön taloudellisiin toimintaedellytyksiin. Teoreettinen osuus koostuu kahdesta osasta. Ensimmäinen keskittyy yleisesti perintään liiketoimintana sekä siihen mistä tulos perintäyrityksessä muodostuu. Toinen teoriakappale käsittelee organisaation liiketoiminannan kehittämistä. Esimerkkinä käytetään Euroopan laatupalkinnon arviointimallia, joka on loistava viitekehys organisaation kilpailukyvyn ja menestymisen kehittämiselle. Kappaleessa kuvataan myös eri mahdollisuuksia toiminnan tehostamiseen ja kustannuksien karsimiseen. Henkilöstön kehittäminen ja työn organisointi esitetään tärkeänä osavaikuttajana yrityksen mahdollisuuteen kehittyä ja menestyä. Työn empiirisessä on tehty kysely yhtiön henkilökunnalle. Kyselyllä pyrittiin löytämään työprosessin vaiheita, jotka työntekijät kokevat työläiksi ja hitaiksi, sekä kehitysehdotuksia. Kyselyssä on kolme EFQM Euroopan laatupalkintomallista poimittua teemaa. Tutkimuksen tulokset osoittivat, että työtehokkuutta voitaisiin lisätä käytössä olevien järjestelmien tehostamisella, työn paremmalla organisoinnilla sekä vastaanottamalla tiettyjä aineistoja sähköisessä muodossa, jolloin käsittelyaika lyhenee. Asiakaspalvelussa koettiin myös olevan varaa tehostamiseen. Asiakkaiden yhteydenottojen käsittely nopeutuisi, jos asiakaspalvelua puhelimitse hoitavat saisivat keskittyä vain puheluihin. Sähköposteihin vastaaminen maksutietojen kirjaamisen osalta on työlästä, ja siihen on pyydetty ratkaisua yhtiön ATK-vastaavalta. Itse ehdotin ulosottoperinnän taktiikan muutosta, jolloin kaikki saatavat lähetettäisiin tulevaisuudessa aina normaalina ulosottona. Kirjeperintää lisättäisiin muun muassa silloin kun saatavan perintä ollaan pysäyttämässä ja kirje- ja puhelinperintää harjoitettaisiin aktiivisesti saatavien palautuessa ulosotosta. Estetodistuksien antaman tiedon perusteella on hyvä suunnitella seuraava perintätapa. Puhelinperintää ehdotettiin siirrettäväksi iltoihin velallisten paremman tavoitettavuuden vuoksi. Työn paremmalla organisoinnilla työntekijät saadaan työskentelemään maksimitehokkuudella.
Myyntisaatavien hallinta ja perintä : case Monetra Oy
Velkaantumisen yleisin syy löytyy asenteesta
Tämä opinnäytetyö käsittelee itse hoidetun ja ulkoistetun perinnän tehokkuuden eroja ja perinnän inhimillisyyttä. Aihetta selvitettiin kvantitatiivisen tutkimusmenetelmän avulla. Tutkimusaineistoa kerättiin kolmen toteutetun kyselytutkimuksen turvin, kyselylomakkein, jotka lähetettiin kohderyhmille sähköisesti Webropolin välityksellä. Kyselyt toteutettiin kolmelle kohderyhmälle; perintäyhtiöille, kunnille ja yrityksille. Tutkimus toteutettiin toimeksiantona Digna IT Oy:lle. Tutkimuksen tavoitteena oli selvittää eroja perinnän tehokkuudessa itse hoidetun ja ulkoistetun perinnän välillä, sekä saada selville miten valitun perintätavan tehokkuus vaikuttaa perinnän tulokseen. Tavoitteena oli myös ottaa selvää, miten perinnässä on tällä hetkellä otettu huomioon inhimillisyys sekä miten inhimillisyyden huomioiminen eroaa perintäänsä itse hoitavien kuntien ja yritysten sekä perintäyhtiöiden keskuudessa. Opinnäytetyön teoriaosuudessa käsitellään saatavien perintää, perintälakia ja hyvää perintätapaa. Opinnäytetyö on rajattu koskemaan vapaaehtoista perintää kuluttajaperinnän näkökulmasta. Näin ollen teoriaosuus vain sivuaa oikeudellista perintää. Teorian kirjoittamisessa on käytetty lähteenä perintäalan kirjallisuutta sekä Internet lähteitä. Tutkimuksille asetetut tavoitteet saavutettiin ja tutkimusongelmiin saatiin vastauksia. Tutkimuksista saadut tulokset osoittivat, ettei kuntien ja yritysten välttämättä tarvitse ulkoistaa perintäänsä, sillä perintää pystyy hoitamaan tehokkaasti ja hyvin tuloksin myös itse. Suuri osa kunnista ja yrityksistä katsoi, ettei perinnän hoitotapaan voida vaikuttaa yhtä paljon jos perintä on ulkoistettu kuin jos perintää hoidetaan itse. Perintätoimenpiteissä huomioitiin tutkimuksen mukaan velallista jossain määrin mutta inhimillisyydessä olisi silti vielä parannettavaa. Suuri osa perintäyhtiöistä ei esimerkiksi katsonut perintätoiminnasta saatavien tulojen olevan riittäviä. Inhimillisestä näkökulmasta perintäkulujen korottaminen entisestään ei kuitenkaan olisi oikein velallista kohtaan. Perintätoimenpiteissä tulisikin tutkimuksen mukaan ottaa enemmän huomioon myös velallisen näkökulma.
Tämän tutkimuksen tavoitteena on kehittää perintäalan puhelinasiakaspalvelun laatua ja laatia vuorovaikutuksen ja asiakaspalvelun toimintaohje perintäalan asiakaspalvelussa työskentelevien henkilöiden asiakaspalvelutyön tueksi. Tutkimusta lähestytään perintäalan asiakasrajapinnassa työskentelevien palveluhenkilöiden näkökulmasta. Tutkimuksen teoriaosuus jakautuu kahteen osioon. Ensimäisessä teorialuvussa käsitellään laadukasta asiakaspalvelua. Luvussa perehdytään siihen mikä tekee asiakaspalvelusta laadukasta ja mitä laki saatavien perinnästä edellyttää velkojalta. Palvelutyössä kohdataan myös vaativia asiakaspalvelutilanteita, joten käsitellään lisäksi keinoja, joilla vaativa asiakastilanne voidaan saada päätettyä molempia osapuolia miellyttävään lopputulokseen. Toisessa teorialuvussa perehdytään vuorovaikutteiseen puhelintyöhön. Luvussa käsitellään aktiivista kuuntelua sekä äänen ja sanojen merkitystä puhelintyössä. Tutkimusmenetelmänä käytetään kvalitatiivista eli laadullista tutkimusmenetelmää. Tutkimus toteutetaan osallistuvan havannoinnin keinoin. Aineistoa kerätään puhelin keskusteluista velallisten kanssa, mediasta sekä keskusteluista useiden perintäalan työntekijöiden kanssa. Havannoinnilla halutaan selvittää perintäalan asiakaspalvelun sen hetkinen tilanne. Tutkimuksessa saatiin selville, että asiakaspalvelun laatu on pitkälti kiinni yksittäisen palveluhenkilön vuorovaikutustaidoista ja ammattiosaamisesta. Tämän johdosta asiakkaiden kokemukset perintäalan asiakaspalvelusta vaihtelevat laidasta laitaan. Havannoinnin ja kirjallisuuden perusteella voidaan päätellä, että palveluhenkilöstö tarvitsee selkeän toimintaohjeen ja riittävästi koulutuksia viedäkseen jokaisen puhelun alusta loppuun ammattitaidolla ja ystävällisellä asenteella.. Kysyntää ja tarvetta on lisäksi ohjeistukselle vaikean asiakastilanteen varalle sekä vuorovaikutteisen asiakaspuheluntoteuttamiseen. Asiakaspalvelun tasalaatuisuus tulee varmistaa yhtenäisillä toimintaohjeilla. Tämän opinnäytetyön kehitysehdotuksena luodaan asiakaspalvelun toimintaohjeistus havainnoinnin ja teorian perusteella.
Asiamieskielto ja perintäkulut
Ennakkoperintärekisteriin kuulumattoman yrityksen kassabudjetointityökalun laatiminen
Yrityksen taloushallinto : opas tilitoimiston asiakkaalle
Ennakkoperintäopas
Toimistohenkilökunnan ja kihlakunnanulosottomiesten välinen yhteistyö
Yhteiskuntavastuu on herättänyt viime vuosina paljon keskustelua. Asiakkaat, kuluttajat, valtionhallinto, sijoittajat ja muut yritysten sidosryhmät edellyttävät, että yritykset ja yhteisöt toimivat yhteiskuntavastuullisella tavalla kaikki sidosryhmät huomioiden ja ympäristöä vaarantamatta. Työ- ja elinkeinoministeriön mukaan suomalaisilla yrityksillä on kaikki edellytykset kuulua yhteiskuntavastuussaan maailman parhaiden joukkoon ja ministeriö on asettanut 2011?2015 hallitusohjelman tavoitteeksi suomalaisten yritysten toimimisen edelläkävijänä vastuuasioissa. Euroopan komission tavoitteena on luoda eurooppalaisille yritykselle toimintaolot, jotka mahdollistavat kestävään kehitykseen osallistumisen. Yrityksillä on erilaiset edellytykset yhteiskuntavastuun toteuttamisessa. Yhteiskuntavastuun tasoa voidaankin nostaa portaittain riippuen yritysten mahdollisuuksista toimia vastuullisesti. Tavoitteita voidaan asettaa myös eri tasoille eri alueilla. Vastuullisen liiketoiminnan eri tasot voidaan jaotella minimivaatimustasoon, omaehtoiseen vastuullisuuteen eli projektinomaiseen yritysvastuuseen, sidosryhmien odotuksiin vastaavaan eli systemaattiseen yritysvastuuseen ja yhteiskuntavastuun hyödyntämiseen kilpailuetuna eli strategiseen yritysvastuuseen. Tutkimuksessa selvitetään kvalitatiivisen sisällönanalyysin avulla, miten yhteiskuntavastuu ilmenee perintätoiminnassa. Tutkittaviksi toimijoiksi valittiin Suomen Perimistoimistojen Liiton ja Luottomiehet ry:n ammattimaista perintää harjoittavat jäsenyritykset. Tutkimus toteutettiin perehtymällä tutkittavien toimijoiden verkkosivuihin sekä poimimalla ja analysoimalla vastuullisuutta koskevia lausumia. Suurin osa tutkittavista toimijoista asettui yhteiskuntavastuun minimitasolle. Noin kolmannes toimijoista asettui joko omaehtoisen vastuullisuuden tai sidosryhmien odotuksiin vastaavalle yhteiskuntavastuun tasolle. Tutkimustulos vahvistaa käsitystä yhteiskuntavastuullisuuden ilmenemisestä eri tasoilla sekä yhteiskuntavastuullisuuden toteutumisen ja viestimisen vaihtelevuudesta.
Suomalainen velkakirja : ihmisten elämä velkaantuvassa maassa
Perintäprosessi ja sen toteuttamismahdollisuudet : Case: KONE Hissit Oy
Perintä pähkinänkuoressa - Opas uudelle velallisasiakaspalvelijalle
Perintätoimen luvanvaraisuuden epäkohdat lakiasiaintoimistoille
Yhteiskuntavastuu perintäalalla
Vapaaehtoisesta perinnästä maksuhäiriöihin kuluttaja- ja yrityssaatavien perinnässä
Asioita, joihin verotoimistojen olisi kiinnitettävä huomiota  erikoisperintäasioiden vireillepanoa silmällä pitäen
