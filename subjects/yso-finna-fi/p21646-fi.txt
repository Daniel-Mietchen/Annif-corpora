http://www.yso.fi/onto/yso/p21646 fytoremediaatio
fytoremediaatio fytoremediaatio kunnostus kasvien avulla
Maaperä- ja pohjavesialueiden pilaantuminen on yksi vakavimmista ympäristöä kuormittavista ja saastuttavista ongelmista. Käytöstä poistetut vanhat huoltoasemat, kaatopaikat, puunkyllästämöt ja sahat ovat saastuttaneet suomalaista maaperää vuosikymmeniä valuttamalla haitta-aineitaan maa- ja pohjavesialueille. Koska maassa tapahtuu paljon fysikaalisia, kemiallisia ja biologisia prosesseja, on tärkeää ottaa huomioon, että kukin haitta-aineen pilaama kohde on omanlaisensa tapaus. Näin ollen kohteiseen ei voi yleistää yhtä nimenomaista kunnostusmenetelmää, vaan Maaperän tilan tietojärjestelmän MATTIn kautta ja kenttätutkimuksiin nojaten voidaan analysoida kunkin kohteen vaatima toimenpide.  Tämä opinnäytetyö käsitteli fytoremediaatiota haitta-aineilla pilaantuneen maaperän kunnostusmenetelmänä, selvitti sen käyttötarkoituksia ja -kohteita sekä analysoi tutkimustuloksia kirjallisuustiedon pohjalta. Työ tehtiin Tampereen ammattikorkeakoululle. Tutkimuksissa havaittiin, että fytoremediaatio toimii alueilla, jotka ovat metalloidien, pestisidien, räjähteiden sekä PAH-yhdisteiden vaivaamia. Fytoremediaatio perustui ritsosfäärin eli kasvien juurivyöhykkeen kohonneeseen aktiivisuuteen, kasvien ominaiseen kykyyn kerätä itseensä haitta-aineita ja hajottaa niitä pienemmiksi molekyyleiksi ja yhdisteiksi sekä maaperän sitomiseen, fytostabilointiin, maaperäalueilla. Menetelmää on käytetty Suomessa vuosikymmeniä lähinnä kokeiluluontoisesti, mutta ainoastaan muutamissa kohteissa eikä menetelmä ole saanut paljoa jalansijaa varteenotettavana maankunnostusmenetelmänä. Tähän on vaikuttanut muun muassa kasvien kasvukauden lyhyys ja menetelmän vähäinen aikaisempi tutkimus.  Fytoremediaatio todettiin käyttökelpoiseksi ja edulliseksi maankunnostusvaihtoehtoa valittaessa. Fytoremediaatio toimi paremmin alueilla, jotka olivat olleet vähemmän aikaa haitta-aineiden pilaamina. Menetelmän todettiin niin ikään sopivan lievästi saastuneille suurialaisille kohteille muita vaihtoehtoisia menetelmiä paremmin. Geeniteknologian kehityksen suuntaaminen fytoremediaatiokasveihin voisi yhtenä ratkaisuna tuoda fytoremediaatioprosessiin merkittävästi lisää nopeutta ja tehokkuutta, esimerkiksi lisäämällä kasvien biomassan kehitystä. Kääntöpuolena kuitenkin olisi geeniteknologian eettiset ja ekologiset kysymykset.  Asiasanat: fytoremediaatio, maaperän pilaantuminen, Maaperän tilan tietojärjestelmä.
Öljyhiilivedyillä saastuneen maan puhdistaminen puiden avulla
Hybridihaapa metalleilla pilaantuneen alueen kasvikunnostuksessa
Vuohenherneen vaikutus sukkulamatoyhteisöön öljyllä pilaantuneessa maaperässä
Opinnäytetyön aiheena on Vasaramäenpuiston yleissuunnitelma ja puiston maaperässä todettujen haitta-aineiden huomioiminen osana kasvillisuusvalintoja. Työn tavoitteena on ollut koota tietoa haitallisia aineita kestävistä kasveista ja fytoremediaatiosta, eli kasvien käytöstä pilaantuneiden maiden puhdistamisessa, ja soveltaa sitä tietoa Vasaramäenpuiston yleissuunnitelman tekemisessä. Haitallisia aineita kestävistä kasveista ja fytoremediaatiosta koottiin tietoa ulkomaisesta ja kotimaisesta kirjallisuudesta ja tutkimuksista. Kasvien osalta tietoa on myös saatu alan ammattilaisilta ja omakohtaisista kokemuksista. Pilaantuneisiin maihin liittyvästä lainsäädännöstä saatiin tietoa mm tutustumalla asiaa sääteleviin lakeihin, asetuksiin ja niitä selventäviin oppaisiin. Vasaramäenpuiston nykytilanteesta koottiin tietoa haastatteluin, sekä alueella tehtyihin tutkimuksiin, päätöksiin ja lausuntoihin perehtymällä. Kirjoittajalla on myös omakohtaista kokemusta puistosta neljäntoista vuoden ajalta.    Kirjallisuuskatsauksen perusteella saatiin kattava yleiskuva fytoremediaatiosta. Menetelmä on perinteisiin puhdistusmenetelmiin verrattuna edullinen ja esteettinen vaihtoehto pilaantuneiden maiden puhdistamisessa. Fytoremediaatio on kasvava teknologianala maailmalla, mutta Suomessa vielä vähän käytetty. Kootun tiedon perusteella, Vasaramäenpuistoon ehdotetaan kolmen eri fytoremediaatiomenetelmän soveltamista osana normaalia vihersuunnittelua. Yleissuunnitelman toteutuessa, avautuu esimerkiksi paikallisten korkeakoulujen opiskelijoille mahdollisuus jatkotutkimuksiin, kasvien keräämien haitta-aineiden määrän ja vaikutusten analysoinnissa. Myös puutarha-alan opiskelijoille ja ammattilaisille avautuu mahdollisuus seurata miten valitut kasvit kestävät näissä oloissa ja hyödyntää tietoa seuraavissa vastaavissa suunnittelukohteissa.
Tiivistelmä: Maaperän pilaantuneisuus on aiheutunut pääsääntöisesti öljytuotteiden joutumisesta maaperään. Tällä hetkellä öljyhiilivetyjen määrittämiseen kiinteistä näytteistä käytetään standardimenetelmää ISO 16703:2004, jolla saadaan määritettyä kvantitatiivisesti ja kvalitatiivisesti n-alkaanit (C10H20 - C40H82), isoalkaanit, sykloalkaanit alkyylibentseenit ja alkyylinaftaleeni. Tuloksena saadaan ns. summaparametri. Summaparametri ei anna yksittäisten yhdisteiden konsentraatiota, joten tämä menetelmä ei ole kyllin hyvä arvioitaessa likaantumisen ympäristölle aiheuttamia riskejä.    Tässä insinöörityössä tutkittiin öljyhiilivetyjen hajoamista maaperästä fytoremediaation avulla. Työ on osa Helsingin yliopiston fytoremediaatiotutkimusta. Öljyn hajoamista tutkittiin ottamalla maaperästä aikanäytteitä, jotka analysoitiin kaasukromatografilla. Esikäsittelymenetelmänä käytettiin mekaanista uuttoa. Fytoremediaatiokasveina käytettiin haapaa ja haavan eri klooneja.    Saaduista tuloksista havaittiin öljypitoisuuksien pienenemistä maaperässä. Pitoisuuksien pieneneminen ei ollut lineaarista. Rinnakkaisnäytteiden öljypitoisuuksissa oli suurta hajontaa. Rinnakkaisnäytteitä olisi pitänyt olla enemmän ja näytemäärien suurempia, jotta tuloksia voitaisiin pitää luotettavina.  Työssä tutkittiin myös säilytyksen vaikutusta näytteisiin ottamalla uudet näytteet maaperästä ja analysoimalla ne ilman pitkäaikaista säilytystä.    Tuloksista havaittiin, että maanäytteitä voidaan säilyttää pakastamalla tarpeeksi kylmässä, mutta kevyimmät hiilivety-yhdisteet hajoavat niistä.
Vasaramäenpuiston yleissuunnitelma : maaperän haitallisten aineiden huomioiminen kasvillisuusvalinnoissa
Öljyllä pilaantuneiden maanäytteiden esikäsittely mekaanisella uuttomenetelmällä GC-analysointia varten
Pilaantuneen maaperän kunnostaminen fytoremediaatiomenetelmällä
Raskasmetallien fytoremediaation hyödyntämismahdollisuudet
Öljyllä saastuneiden maanäytteiden analysointi ja GC-menetelmän kehitys
