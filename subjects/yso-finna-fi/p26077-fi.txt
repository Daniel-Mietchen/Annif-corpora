http://www.yso.fi/onto/yso/p26077 stevia
stevia stevia
Stevia rebaudiana : kvantitatiivinen ja kvalitatiivinen analysointi kromatografiatekniikoilla
EU:ssa otettiin käyttöön marraskuussa 2011 uusi makeutusaine, stevioliglykosidit, joita saadaan Stevia rebaudiana -nimisen asterikasvin lehdistä. Niistä saadut stevioliglykosidit ovat kalorittomia, ja makeus on noin 300-kertainen sokeriin verrattuna. Tämän opinnäytetyön tavoitteena oli tutkia Stevia rebaudiana -kasvia ja sen lehdistä uuttamalla eristettyjä yhdisteitä erilaisilla analyysimenetelmillä ja -laitteilla. Työn tavoitteena oli myös analyysimenetelmien kehittäminen ja testaaminen sekä luotujen analyysimenetelmien työohjeiden laatiminen Tampereen ammattikorkeakoulun käyttöön.    Tässä työssä käytettiin ohutkerroskromatografiaa steviosidin ja rebaudiosidi A:n kvalitatiiviseen tunnistamiseen näytteistä. Eteeristen öljyjen eristäminen näytteistä teh-tiin Clevenger-tislauksella. HPLC:tä (korkean erotuskyvyn nestekromatografia) käytettiin steviosidin ja rebaudiosidi A:n kvantitatiiviseen analysointiin.    HPLC-menetelmän kehittämisessä testattiin useita erilaisia kolonneja ja liikkuvia faaseja. Työssä käytetyssä HPLC-laitteistossa on UV-detektori, eikä se ole herkin detektori stevioliglykosideille. Eräällä kolonnilla pystyttiin erottamaan stevioliglykosidit toisistaan, mutta retentioaikojen toistettavuus ei ollut hyvä. Todennäköisesti silikapohjaisen kolonnin aminoryhmät irtosivat kolonnista ja näin retentioajat muuttuivat systemaattisesti. Phenomenexin Luna NH2-kolonni toimi paremmin ja sen retentioaikojen toistettavuus hyväksyttiin.    Työssä kehitettiin toimivat analyysimenetelmät Stevia rebaudianalle. Näytteistä pystyt-tiin tunnistamaan useita kymmeniä eteerisiä öljyjä GCMS:lla (kaasukromatografi, johon on yhdistetty massadetektori). HPLC-analyysin tuloksien perusteella itse kasvatetun stevian steviosidi- ja rebaudiosidi A-pitoisuudet olivat pienimmät, 5,3 % ja 1,6 %. Sig-ma-Aldrich:lta tilattujen lehtien steviosidipitoisuus oli 12,4 % ja rebaudiosidi A:n pitoi-suus 3,0 %. Brasiliasta tilatun steviapulverin steviosidipitoisuus oli 6,8 % ja rebaudiosidi A:n pitoisuus 2,6 %. Analyysimenetelmistä laadittiin opiskelijoille tarkoitetut työohjeet.
Kiinnostus stevian viljelyyn kasvaa ja leviää, sillä kasvin sisältämiä diterpeeniglukosidejä voidaan käyttää makeutusaineena. Markkinat luonnonraaka-aineista valmistetuille ja vähän energiaa sisältäville tuotteille kasvavat jatkuvasti. Stevian yhdisteiden makeutta luovuttava vaikutus perustuu kemialliseen reaktioon. Yhdisteet eivät imeydy ruuansulatuksessa, joten niistä ei saada energiaa kuten tavallisella sokerilla makeutetuista tuotteista, joissa se toimii myös energianlähteenä. Tässä työssä selvitettiin stevian viljelyn onnistumista Pohjois-Pohjanmaan olosuhteissa. Kenttäkokeessa vertailtiin viljelyä avomaalla ja kausihuoneessa. Kasvualustana käytettiin Biolanin valmistamaa kasvusäkkiä. Kasvusäkin sisältämä kompostiseos on valmistettu vaaleasta rahkaturpeesta, broilerinlannasta, puukuitupuristeesta ja puunkuorirouheesta. Stevian satotulosta mitattiin lehtien kuivamassana, steviosidien pitoisuuksia ei mitattu. Avomaalla kasvatetusta steviasta kerättyjen lehtien kuivapaino oli 187 grammaa 15 kasvista ja keskiarvo 15 grammaa kasvia kohden. Vastaavasti kausihuoneessa kasvatettujen kasvien lehtien kuivapaino oli 267 grammaa 15 kasvista ja keskiarvo 18 grammaa kasvia kohden. Kausihuoneessa kasvatusolosuhteita voidaan paremmin kontrolloida ja satotulokset osoittavatkin kausihuoneen soveltuvan stevian viljelyyn. Ennen stevian laajamittaisempaa viljelyä tulisi selvittää Suomen olosuhteisiin sopivia kantoja ja jalostaa niitä edelleen ilmastoomme paremmin soveltuviksi. Jatkossa olisi tärkeä selvittää, kuinka pohjoisen pitkän päivän olosuhteet vaikuttavat stevian diterpeeniglukosidipitoisuuksiin ja muuttuvatko eri glukosidien keskinäiset suhteet.
Stevia - uusi hunajainen kasvi
Stevioliglykosidien käyttö makeutusaineena : Stevia Rebaudiana Bertoni
Stevian viljelyn mahdollisuudet Suomessa : olosuhteiden vertailukoe
