http://www.yso.fi/onto/yso/p28829 ultraäänihoitajat
ultraäänihoitajat ultraäänihoitajat sonograaferit kliiniset ultraäänihoitajat
Sonograaferi työkäytänteiden edistäjänä
Tiivistelmä: Tämän tutkimuksen tarkoitus on kerätä palautetta opiskelijoilta, jotka osallistuivat Metropolia Ammattikorkeakoulun järjestämään ultraäänihoitajakoulutukseen vuosina 2011-2012. Kerätyn palautteen perusteella koulutusta on mahdollista kehittää. Opinnäytetyö on toteutettu kvalitatiivisen lähestymistavan mukaan. Analyysimenetelmänä käytin induktiivista sisällönanalyysiä.    Suomessa väestön ikääntyminen ja hoitoalan rajalliset resurssit puhuttavat sekä alalla että mediassa. Etenkin lääkäripulaan haetaan monessa kaupungissa ja kunnassa ratkaisuja muun muassa ulkoistamalla palveluita. Lääkäripulaan apua tuovat tehtäväsiirrot, jotka vaativat hoitajien lisäkoulutusta.    Röntgenhoitajille, sairaanhoitajille ja kätilöille täydennyskoulutuksena annettava ultraäänihoitajakoulutus mahdollistaa sen, että kyseisen koulutuksen saaneet hoitajat voivat itsenäisesti tehdä tiettyjä ultraäänitutkimuksia. Näin lääkäreiden työmäärää saadaan kevennettyä. Vastuu tutkimuksista ja ultraäänihoitajan työskentelystä säilyy edelleen lääkäreillä.    Metropolia Ammattikorkeakoulu on järjestänyt ultraäänihoitajakoulutuksia vuodesta 2003 lähtien ja kurssista on kerätty palautetta, jotta opiskelijoiden mielipiteet koulutuksesta ja sen tarpeellisuudesta saadaan selville. Tässä tutkimuksessa palautteita kerättiin teemahaastatteluilla. Tarkoituksena oli kuulla opiskelijoiden kokemuksia avoimesti ja omin sanoin kerrottuna. Mielipiteiden ja kommenttien perusteella tutkimuksessa tuodaan esille ehdotuksia koulutuksen kehittämiseksi.    Kehitysehdotukset on kerätty haastattelemalla koulutukseen osallistuneita henkilöitä. Työssä kerrotaan ensin yleisesti Ultraäänihoitajakoulutuksesta ja tutkimukseen liittyvistä käytännöistä. Lopuksi esitän opiskelijoilta kerätyn palautteen. Opintopalautteen perusteella kurssia on mahdollista kehittää käytännössä enemmän opiskelijoita palvelevaksi.    Opiskelijoiden antamat vastaukset osoittivat, että toiveita koulutukseen ja sen kehittämiseen on sekä oppilaitoksen että työpaikkojen osalta. Eniten kritiikkiä tuli teoriaopintojen ja käytännön harjoittelun ajoittamisesta ja suhteesta toisiinsa. Aina työpaikan resurssit eivät olleet riittävät tarvittavaan harjoitteluun. Vastuut ja tiedonkulku koulun ja työpaikan välillä tulisi selvittää ja sopia jo aikaisessa vaiheessa, jotta tieto opiskelijan valmiuksista ja harjoittelun vaatimuksista olisi kaikilla osapuolilla tiedossa.
Suomen- ja englanninkielinen tiivistelmä.
Vatsan alueen kaikukuvaustutkimuksen protokolla : protokollan tarve ja määrittely
Sonografian erikoistumisopinnot : laajentavat hoitajien työaluetta
Röntgenhoitajan arvio tiedollisesta ja taidollisesta kompetenssistaan suorittaa raskaudenajan ultraääniseulontatutkimuksia itsenäisesti
Röntgenhoitajien vuosijulkaisu 1993
"Siellä, siellä vauva on!" : opetuspaketti sikiöseulonnasta raskausviikoilla 18.-20. - Opinnäytetyöprojekti
Opiskelijoiden kokemuksia ultraäänihoitajakoulutuksesta 2011- 2012
Sonograaferitoiminta eli röntgenhoitajien ultraäänitoiminta HUS-Röntgenissä : projektiraportti
Niskaturvotuksen mittaaminen : tuloksen luotettavuus mittaajan käsissä
EKG-KÄYRÄN REKISTERÖINTI - Hoitajien EKG-käyrän rekisteröintiosaaminen
Ultraäänihoitajakoulutus Metropolia Ammattikorkeakoulussa : selvitys opintojen toteutumisesta vuosina 2003-2010
Ultraäänihelvetistä toimivaksi käytännöksi : ultraäänitutkimusprosessin ja sonograaferitoiminnan kehittäminen
Röntgenhoitajien vuosijulkaisu 1992
Tiivistelmä: Työelämä muuttuu yhteiskunnan muuttuessa yhä kiihtyvällä vauhdilla. Tämä muutos vaatii työelämään osallistuvia pysymään muutoksessa mukana ja aktiivisesti vaikuttamaan oman sekä työyhteisönsä asiantuntijuuden kehittämiseen. Työelämän haasteet ja osaamisvaatimukset laajenevat ja syventyvät. Kansallisessa terveysprojektissa selvitetään keinoja terveydenhuoltopalvelujen turvaamiseksi myös tulevaisuudessa. Terveydenhuollossa on nähty tarpeelliseksi uudistaa tehtäväkuvia ja tehdä tehtäväsiirtoja eri ammattiryhmien välillä. Ultraäänitutkimukset ovat yksi tehtäväalue, jossa tehtäviä on siirretty lääkäreiltä hoitajille. Tehtäväsiirrot edellyttävät riittävää ammatillista osaamista. Ultraäänihoitajille on järjestetty ammatillisia erikoistumisopintoja Helsingin ammattikorkeakoulu Stadiassa vuodesta 2003. Tämän tutkimuksen tarkoituksena oli selvittää erikoistumisopintojen merkitystä asiantuntijuuden kehittymiseen. Tutkimus tehtiin Metropolia Ammattikorkeakoulun Radiografian ja sädehoidon koulutusohjelmalle ja sitä voidaan hyödyntää suunniteltaessa tulevia erikoistumisopintoja. Tutkimus toteutettiin laadullisella menetelmällä. Tutkimusaineisto koottiin teemarunkoon perustuvilla haastatteluilla touko- ja syyskuussa 2008. Tiedonantajat (n=5) olivat Stadiassa ultraäänihoitajan erikoistumisopinnot vuosina 2003-2008 suorittaneita. He kaikki tekivät myös työtä ultraäänihoitajina. Haastattelut nauhoitettiin ja purettiin tekstiksi. Aineisto analysoitiin induktiivista sisällönanalyysiä käyttäen. Tutkimuksen tulosten mukaan ultraäänihoitajan erikoistumisopintojen suorittamisella oli merkitystä sekä opiskelleille itselleen että heidän työyhteisöilleen. Erikoistumisopinnot tukivat asiantuntijuuden kehittymistä integroimalla teoreettisen tiedon ja käytännön taidon. Opinnot olivat motivoineet jatkuvaan itsensä ja työn kehittämiseen. Opinnot suorittaneet olivat saaneet uudenlaisen asiantuntijaroolin työpaikallaan. Työssä viihtyminen oli parantunut. Positiivisten vaikutusten näkyminen opinnot suorittaneissa oli innostanut myös muita työyhteisön jäseniä hankkimaan täydennyskoulutusta. Koulutettujen osoitettua osaamisensa suhtautuminen ultraäänihoitajatoimintaan oli muuttunut positiivisemmaksi. Ultraäänihoitajakoulutukselle oli työelämälähtöinen tarve ja työnantaja oli tukemassa opiskelijoita. Työyhteisöissä oli laadittu tehtäväsiirtojen edellyttämiä pelisääntöjä. Erikoisosaaminen mahdollistaa työnjaon kehittämisen ja tehtäväsiirrot sekä lisää työyhteisön toiminnan joustavuutta ja parantaa palvelujen saatavuutta.
Röntgenhoitajan tehtävät maksan ultraääniohjatun paksuneulanäytteen ottamisen yhteydessä : opasvihko röntgenhoitajaopiskelijoille
Hyvän hoidon toteutuminen sekä röntgenhoitajan rooli ultraäänimiktiocystografiassa
Tutkimuksen tarkoituksena on selvittää TYKS:m U-röntgenosastolla ultraäänellä tehtävässä miktiocystografiassa käyvien lasten vanhempien mielipiteitä kyseisessä tutkimuksessa toteutettavasta hoidosta. Tutkimus pohjautuu pääosin HYVÄ HOITO -mittarin testauksessa käytettyihin hyvän hoidon osa-alueisiin, joista tähän tutkimukseen on valittu muutama sopiva. Hyvän hoidon osa-alueet käsittelevät henkilökunnan ominaisuuksia, hoitoon liittyviä toimintoja, hoidon edellytyksiä, sekä hoitoympäristöä. Lisäksi kysyttiin vanhempien odotuksia ultraäänitutkimuksen suorittajan rooliin liittyen. Tutkimuksessa on lisäksi tutkimusasetelma, jossa röntgenhoitajaopiskelija suoritti kolmelle potilaalle ja lääkäri kahdeksalle potilaalle ultraäänitutkimuksen. Tutkimusasetelmalla haluttiin selvittää lasten vanhempien mielipiteitä siitä, jos ultraäänitutkimuksen suorittaja on röntgenhoitaja. Tutkimuksen pääongelmana on: Miten refluksitutkimuksissa käyvien lasten vanhemmat kokevat ultraäänellä tehtävän miktiocystografian? Alaongelmia ovat: Toteutuvatko vanhempien mielestä miktiocystografiatutkimuksessa hyvään hoitoon kuuluvat 1) henkilökunnan ominaisuudet, 2) hoitoon liittyvät toiminnat, 3) hoidon edellytykset, 4) tutkimusympäristö, sekä 5) mitä vanhemmat odottavat ultraäänitutkimuksen suorittajalta? Tutkimusaineiston keruussa käytettiin kyselylomakkeita, jotka jaettiin lasten vanhemmille ennen ultraäänimiktiocystografiatutkimusta. Vanhemmat vastasivat kyselylomakkeeseen tutkimuksen jälkeen kotona.  Kyselylomakkeita jaettiin yhteensä 11 ja niitä palautettiin sama määrä, eli vastausprosentiksi saatiin 100 %. Keskeisinä tuloksina saatiin, että vanhemmat olivat keskimäärin tyytyväisiä toteutuneeseen hoitoon ultraäänimiktiocystografiassa. Hyvän hoidon osa-alueiden katsottiin toteutuneen keskimääräisesti erittäin hyvin tai jokseenkin hyvin. Kuitenkin havaittiin myös parantamisen varaa kahden osa-alueen kohdalla. Nämä huonommin toteutuneet hyvän hoidon osa-alueet ovat lapsen vanhempien huomioiminen lapsen hoitoon liittyvissä päätöksentekotilanteissa, sekä fyysisen tutkimusympäristön viihdykkeet. tutkimuksen suorittajan rooliin liittyen vanhemmat, joiden kohdalla lääkäri suoritti tutkimuksen, olivat keskimäärin sitä mieltä, että suorittajan rooliin sopii paremmin lääkäri kuin röntgenhoitaja. toisaalta vanhemmat, joiden kohdalla röntgenhoitajaopiskelja suoritti ultraäänitutkimuksen, olivat keskimäärin sitä mieltä, että röntgenhoitaja voi tehdä ultraäänitutkimuksia.
Tiivistelmä: HUS-Röntgenissä on ollut sonograaferitoimintaa eli röntgenhoitajien suorittamaa ultraäänitoimintaa kahdeksan vuoden ajan pääosin kahdella, kolmella osastolla. Ultraäänitutkimuksia on siirretty röntgenlääkäreiltä lisäkoulutusta saaneille röntgenhoitajille, jotka ovat suorittaneet ultraäänihoitajan erikoistumisopinnot Metropolia Ammattikorkeakoulussa.  Sonograaferi suorittaa etukäteen sovitut tutkimukset standardoidun kuvausprotokollan mukaan. Vastaa työstään saamansa koulutuksen ja näyttökokeissa osoittamansa ammattitaidon mukaisesti sekä antaa tutkimusvastauksen organisaatiossa sovittuja ohjeita noudattaen. Sonograaferilla on tukenaan radiologi, jota hän tarvittaessa konsultoi.    Tämän projektityön tarkoituksena oli luoda ohjeisto HUS-Röntgenin sonograaferitoiminnan tueksi. Toiminnan keväällä 2010 laajetessa, uusien sonograafereiden valmistuessa ja vielä yhden uuden osaston tullessa toimintaan mukaan, kaivattiin yhteisiä toimintaohjeita. Toinen projektityön tarkoitus oli tutkia sonograafereiden tutkimusvastauskäytäntöjä. Organisaatiolle etsitään yhtenäistä sonograafereiden lausuntojärjestelmää ja oletettiin lausuntokäytäntöjen eri röntgenosastoilla hieman poikkeavan toisistaan.    Koska organisaatiossa on jo vuosia ollut sonograaferitoimintaa, syntyneeseen ohjeistoon on koottu hyväksi havaittua materiaalia ja toimiviksi koettuja käytäntöjä. Työskentelyn avuksi on etsitty tutkittua tietoa terveydenhuollon tehtäväsiirroista. Sonograafereiden lausuntokäytäntöjä on selvitelty heille lähetettyjen sähköpostikyselyjen avulla. Lisäksi sonograferit testasivat lausuntolomaketta perinteisen ultraäänilausunnon tilalla. Käytössä oleva perinteinen kuvaileva lausuntomalli ja vakiolausuntopohjat koettiin luontevimmiksi. Sonograafereiden lausuntokäytännöissä oli eroja vakiolausuntopohjien lukumäärissä ja sanallisten kuvailujen käytössä.    Sonograaferitoiminta ohjeistoa voidaan hyödyntää röntgenhoitajien ultraäänitoimintaa harjoittavilla osastoilla. Ohjeet sisältävät enemmänkin hyviä käytäntöjä ja toimintaan liittyviä linkkejä, joilla sen kokoa pystyi rajoittamaan. Näiden kirjattujen ohjeiden avulla asiaan perehtymätön saa näkemyksen toiminnan periaatteista. Sonograafereiden lausuntokäytäntöjä voidaan yhtenäistää lisäämällä kaikkien röntgenosastojen käyttöön soveltuvia kuvailevia ilmaisuja sisältäviä vakiolausuntopohjia.    Tämä on ”Sonograaferitoiminta eli röntgenhoitajien ultraäänitoiminta HUS-Röntgenissä” ohjeistoon liittyvä projektiraportti.
Osaamisen edellytykset raskaudenaikaisissa ultraäänitutkimuksisa : kysely hoitohenkilökunnan osaamisesta ja koulutustarpeesta
Sonografia maailman tuulissa
Sonografereiden konsultointikäytännöt
Vatsan alueen kaikukuvauksen protokolla : protokollan tarve ja määrittely
Röntgenhoitajan ammattirooli radiologisissa ultraäänitutkimuksissa Alankomaissa ja Suomessa
Ultraäänihoitajan erikoistumisopinnot : koulutuksen merkitys asiantuntijuuden kehittymiseen
Tiivistelmä.
Tiivistelmä. Julkisten menojen osuus bruttokansantuotteesta on kasvusuunnassa. Terveydenhuollon  asiakasmäärien ja palveluiden tarpeen ennustetaan lisääntyvän. Kustannusten kasvun  kurissapitämisen ohella tulevaisuudessa on otettava huomioon myös mahdolliset  ongelmat työvoiman saatavuudessa. Kustannusten kasvuun pyritään vaikuttamaan  tuottavuuden, tehokkuuden ja laadun parantamisella ja työvoiman saatavuuteen  työnjaon uudistamisella ja osaamisen kehittämisellä.  Ultraäänitutkimusprosessin ja sonograaferitoiminnan kehittämisen tavoitteena on nopeuttaa  potilaiden tutkimukseen pääsyä ja vapauttaa lääkäreiden resursseja vaativiin  tutkimuksiin ja toimenpiteisiin. Opinnäytetyön tavoitteena oli luoda toimintamalli, jossa on  mukana laatu- ja tuottavuusnäkökulmat. Hyvään laatuun kuuluvat tutkimustulosten ja  prosessin virheettömyys ja sujuvuus.  Työn tarkoituksena oli kuvata ultraäänitutkimusprosessi ja kehittää sonograaferitoiminta  sen osaksi. Prosessin kuvaamisessa etsittiin prosessin ongelmakohtia ja ratkaisuja  niihin, tarkasteltiin tutkimusten kysyntää ja tarjontaa sekä analysoitiin eri tekijöiden  yhteyttä tuottavuuteen.  Tuloksia olivat resurssisuunnitelma, jossa on huomioitu kysynnän vaihtelu, tarjonnan ja  toiminnan joustavuus käytettävissä olevien voimavarojen rajoissa sekä ultraäänitutkimusprosessikuvaus,  jota voidaan käyttää jatkuvan kehittämisen välineenä. Eri tekijöiden  yhteyttä tuottavuuteen tarkasteltaessa kävi ilmi, että muun muassa tutkimuksen  tekijällä, lähettävällä yksiköllä ja tutkimustilalla on tilastollisesti merkittävä yhteys tuottavuuteen.  Ultraäänitutkimusten saatavuutta voidaan parantaa prosessia kehittämällä,  kohdentamalla resurssien käyttöä sekä lisäämällä tutkimustarjonnan joustavuutta.  Ultraäänitutkimustoiminnan tuottavuutta voidaan parantaa kohdentamalla tutkimukset ja  henkilöresurssit tarkoituksenmukaisella tavalla.
