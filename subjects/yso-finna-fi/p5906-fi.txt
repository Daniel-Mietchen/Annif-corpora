http://www.yso.fi/onto/yso/p5906 sikurikasvit
sikurikasvit sikurikasvit
Opinnäytetyön tilaajana on siementuotantoyritys Naturcom Oy Ruukista. Työn tavoitteena oli tehdä kirjallisuusselvitys Suomessa uusien ja vähän käytettyjen kasvien maanparannus- ja rehuominaisuuksista sekä mahdollisista muista käyttömahdollisuuksista. Elintarvikekäyttöä ei työssä ole huomioitu. Tarkoituksena oli koota kasveista saatu informaatio yhteen, mikä helpottaa yritystä kartoittamaan kasvien käyttömahdollisuuksia Suomessa. Kasvit valittiin yrityksen tarpeen ja kiinnostuksen mukaan. Naturcom Oy käyttää selvitystä tuotekehittelyssään ja markkinoinnissaan sekä pohjana mahdollisille kasvukokeille. Öljyretikasta tuotettiin myös valmis tietopaketti (liite 1) yrityksen nettisivuille keväällä 2013. Jokaisesta kasvista on tehty kirjallisuusselvitys, jossa käsitellään kasvin ominaisuuksia, käyttökohteita, viljelytekniikkaa, sekä kasvista riippuen, kokemuksia Suomesta tai ulkomailta. Kirjallisuusselvityksessä on käytetty ulkomaisia tutkimuksia ja julkaisuja. Kotimaisina päälähteinä käytettiin Varsinais-Suomen ELY-keskuksen, MTK Varsinais-Suomen ja MTK-Satakunnan toteuttaman TehoPlus-hankkeen ja Uudenmaan tuottajajärjestön ja Uudenmaan ELY-keskuksen toteuttaman Ravinnehuuhtoumien hallinta (RaHa) – hankkeen sekä sokerijuurikkaan tutkimuskeskuksen julkaisuja. Selvitys pohjautuu pääasiassa ulkomaisiin lähteisiin, sillä kotimaisia tietolähteitä oli hyvin niukasti. Selvitettävistä kasveista suurimmasta osasta löytyi kokemuksia maanparannus- ja/tai rehukäytöstä. Ulkomaisia käyttökokemuksia löytyi enemmän kuin kotimaisia. Suomessa öljyretikan, valkosinapin, muokkausretiisin ja sikurin maanparannusominaisuuksia on testattu TehoPlus- ja RaHa-hankkeiden havaintokokeissa. Sokerijuurikkaan tutkimuskeskuksessa on selvitetty öljyretikan ja valkosinapin saneerausominaisuuksia sokerijuurikkaalla. Suomessa tulisi tehdä samankaltaisia havaintokokeita myös muista kasveista ja selvittää niiden rehuarvoja ja -ominaisuuksia tarkemmin. Varsinkin sikuri vaikuttaa ominaisuuksiltaan potentiaaliselta maanparannus- ja rehukasvilta. Myös muokkausretiisin soveltuvuus saneerauskasviksi tulisi selvittää.
Kesän 2014 kasvihavaintoja länsirannikolta ja Hämeenlinnasta
Sikuria jouluherkuksi : todellista erikoistumista
Sikuri : kasvattaisitko omat kahviaineet
