http://www.yso.fi/onto/yso/p27780 devising
devising devising devising-teatteri
Dear F : ryhmälähtöistä kumpuilua flamencosta, henkilökohtaisuudesta, autenttisuudesta ja toiseudesta
Jospa suljen sinut kirstuun : Devising Hitler haluaa kiskoa katsojan ulos itsekkyydestään
Lentoon! : draama ja teatteri perusopetuksessa
Merkityksellisyys meni metsään : kansalaisopiston teatteriryhmän ryhmälähtöinen esitysprosessi
Valmiustila : kokemuksia ohjaajuudesta devisingprosessissa
Kampusteatteri esittää: Viattomien valssi - ai joku v***n vankilamusikaali? : tapaustutkimus näytelmän tekemisestä ryhmä- ja prosessikeskeisellä menetelmällä sekä kuvaus dramaturgian rakentumisesta
"Sellasia fiiliksiä, että ahaa, näissäkin olosuhteissa on tärkee" : Persona non grata : vangit ja henkilökunta teatterin äärellä
"Poikateatteri on tekemisen tapa ja asenne" : toimijuuden rakentuminen ja resurssit poikateatteriryhmän devising -prosessissa
Taiteellis-pedagoginen opinnäytetyöni käsittelee ryhmälähtöistä työskentelytapaa flamencon viitekehyksessä. Tutkin ryhmälähtöisyyttä koreografisen prosessin ja teoksen valmistamisen muotona. Prosessissani tutkin ominta taiteenalaani flamencoa, sen kliseitä, toimintakulttuuria ja siitä kumpuavia assosiaatioita ja teemoja. Käsittelen aihetta henkilökohtaisuuden kautta, oman toimintani ja omien kokemusteni valossa. Teoksen tekoprosessi ja teos itsessään toimivat johdattelijoina teemoihin, joita käsittelen. Avaan tekoprosessia ja teoriaa lomittain. Kirjallisen osioni pohjalla on Dear F –teoksen valmistusprosessi. Työ jakautuu kahteen isompaan kokonaisuuteen: teemoihin, joita Dear F –teoksen tekoprosessissa ja itse teoksessa käsittelimme sekä ryhmälähtöiseen työskentelytapaan. Ensimmäinen osa käsittelee itse prosessia ja sen pohjana olleita tai siitä nousseita teemoja sekä flamencoa.  Henkilökohtaisuuden ja flamencon tutkimisen teemat olivat mukana jo tekoprosessin alkusykäyksestä lähtien. Autenttisuus ja toiseus kumpusivat tekoprosessin aikana. Käsittelen myös kevyesti flamencon historiaa ja niitä historiallisia viitteitä, jotka jollain lailla olivat vaikuttimina omalle työlleni. Käsittelen myös tradition ja prosessin suhdetta sekä kulttuurista anastamista flamencokontekstissa. Flamenco on se kieli, jota olen lähtenyt purkamaan teemojen valossa ja erilaisia työtapoja käyttäen. Tästä johtuen avaan myös teoksen tekoprosessia ja esityksellisiä valintoja. Ryhmälähtöisyys on se kantava johtoajatus, jonka kautta olen alkanut teosta rakentaa. Kirjallisen työni toinen osa käsittelee ryhmälähtöisyyttä Dear F –teoksen tekoprosessissa. Osio jakautuu alaotsikkoihin, joissa esittelen ryhmälähtöistä työtapaa ja devising-työskentelyä sekä käsittelen ryhmätyöskentelystä nousseita teemoja ja haasteita. Oma roolini työryhmän vetäjänä ja tasavertainen työryhmä olivat isoja kysymyksiäni jo prosessin alkuvaiheessa. Prosessin aikana nousi työtavasta johtuen myös uusia kysymyksiä, kuten tekijyyden kysymys. Opinnäytteessäni keskustelukumppaneinani toimivat työryhmäni jäsenet omine harjoitusprosessin aikana synnyttäminen teksteineen, omat tekstini ja päiväkirjamerkintäni, keskustelut mielenkiintoisten ihmisten kanssa sekä lähdekirjallisuus.
Vankilateatteri -terapeuttista taidetta?
Paluu TIO-tulevaisuuteen : soveltavan teatterin synnyt
Hyvä hankaus 2.0
Tiivistelmä.
Toiminnallista dramaturgiaa : kirjoittajan rooli devising-prosessissa kirjallisuuden ja oman kokemuksen valossa
Tämä on taiteellis-pedagoginen opinnäytetyö, joka avaa ja purkaa Persona non grata- teatteriesitykseen johtaneen prosessin aikana nousseita ilmiöitä ja merkityksiä.   Opinnäytetyöni taiteellinen osio oli ryhmälähtöisesti työstetty esitys Persona non grata Hämeenlinnan vankilassa, joka toteutettiin aikavälillä tammikuu- maaliskuu 2014.   Työryhmään kuului sekä vankeja että Hämeenlinnan vankilan henkilökuntaa. Esityksen ensi-ilta oli maaliskuussa 2015 vankiosastolla.  Vastaavanlaista ryhmälähtöistä esitysproduktiota, jonka työryhmässä on sekä vankeja että henkilökuntaa, ei ole aikaisemmin Suomessa toteutettu.   Tällaisen uuden kokeilun tuominen vankilaan ja edelleen pohdinnan alle kirjallisessa opinnäytetyössä oli yhtenä työskentelyni lähtökohtana.  Tämän opinnäytetyön lähtökohtana oli kiinnostukseni tutkia dialogisuuden tapahtumaa ja tekijyyden jakaantumista henkilökunnan, vankien ja ohjaajan välillä ryhmälähtöisessä prosessissa vankilassa.  Opinnäytetyön kirjallisessa osiossa tarkastelen Persona non grata projektista nousseita keskeisiä ilmiötä ja merkityksiä ja pyrin yhdistelemään niitä laajempiin yhteyksiin.   Puran prosessia muun muassa työryhmän tekijyyden jakaantumisen ja dialogisuuden sekä ammatillisen kasvuni ja kehitysalueideni kannalta.  Peilaan kokemuksiani ja ajatuksiani dialogisuudesta kirjoitettuun teoriaan, kuten pedagogi ja dialogisen kasvatuksen edistäjä Paolo Freiren (1921-1997) dialogiseen kasvatusteoriaan   sekä dialogifilosofi Martin Buberin (1878-1965) dialogiseen filosofiaan. Käyn keskustelua myös filosofi, historioitsija ja aktivisti Michael Foucaultin (1926-1984) kanssa.   Lähdemateriaalina on myös työpäiväkirjani, jota pidin koko prosessin ajan. Aineistona on haastatteluja, jotka toteutin kaikille Persona non grata-työryhmän jäsenille sekä Hämeenlinnan vankilan johtajalle Samuli Laulumaalle.  Tämän kirjallisen työn tavoitteena on Persona non grata- projektia avaamalla eritellä ja tuoda esille, kuinka taiteellista toimintaa voi toteuttaa vankilakontekstissa siten,   että työskentelyssä yhdistyy sekä taiteellinen että pedagoginen työskentelykulma.   Kirjallinen pohtii myös kysymyksiä siitä, mikä on taiteen paikka vankilassa?   Kuinka taide asettuu hierarkiseen laitokseen? Voivatko työskentelyn eri osapuolet olla tasa-arvoisina havainnoitsijoina, keskustelijoina ja tekijöinä ryhmälähtöisessä teatteriprosessissa?   Mitä tämä tarkoittaa filosofian, teorian ja käytännön tasolla? Mitä laajempia ja kauaskantoisempia merkityksiä tällaisella projektilla voi olla vankilaympäristössä?
Palestiinan läpäisemä ruumis : teatterin tekemisen kokemukset kriisialueella
Osallistava teatteri, devising ja muita merkillisyyksiä
Nuorten teatteriprojektin osallistavat työtavat
Tämä työ on taiteellis-pedagogisen opinnäytetyöni kirjallinen osa. Opinnäytetyöni käytännön osa, Valmiustila,  esitettiin Teatterikorkeakoulun Studio 4:ssä tammi- ja helmikuussa 2012. Prosessi käynnistyi kesällä 2011  suunnittelupalavereilla, ja syksyllä kokosimme työryhmän. Valmiustila toteutettiin kolmen opinnäytteen tekijän  yhteisohjauksena. Valmiustilassa opinnäytteensä tekivät lisäkseni teatteripedagogiikan opiskelija Elsa Ervasti sekä  tanssipedagogiikan opiskelija Anna Nuutinen.  Katson taiteellisen työskentelyni asettuvan pikemminkin nykyteatteri-käsitteen alle kuin tanssitaiteen alle. Myös  Valmiustila oli nykyteatteriteos. Sen lähtökohtana ei ollut käsikirjoitus tai aihe, vaan työskentelimme devisingmenetelmillä  ohjaajien tuomien harjoitteiden pohjalta. Lopputulos oli fragmentaarinen kokoelma kohtauksia ja  tunnelmia. Ohjaajuus oli jaettua siten, että yksi henkilö ohjasi yhtä kohtausta. Ohjasin Valmiustilaan kolme  kohtausta: Kämmenselkädueton, Tyynysodan ja Lentokentän. Näiden kohtausten ohjaamisen keinot erosivat  oleellisesti toisistaan. Kämmenselkäduetossa toimin lähinnä prosessin käynnistäjänä, kun taas Tyynysota  toteutettiin mielessäni muodostuneen kuvan mukaan, jota inspiroivat työryhmäläisten prosessiin tuomat  elementit. Lentokenttä muuntui eniten alkuperäisestä harjoituksesta ja jatkoi kehittymistään pisimpään. Se  rakentui vähitellen yksityiskohdista ja työryhmäläisten ehdotuksista, jotka ruokkivat toinen toisiaan.  Devising-työskentely ilman käsikirjoitusta, aihetta tai muuta kiintopistettä on haastavaa. Se vaatii tekijöiltä omaaloitteisuutta,  vastuun ottamista, kuuntelua, keskinäistä luottamusta ja kykyä itsereflektioon. Toisaalta se voi olla  myös antoisaa, opettavaista ja yllättävää. Kunkin työryhmän jäsenen toimintaan vaikuttaa työskentelykulttuuri,  jossa hän on kasvanut. Uudessa ryhmässä säännöt rakentuvat uudestaan, ja jokaisella on oma, osittain  tiedostamaton käsitys siitä, mitkä nämä uudet säännöt ovat. Perinteisen laitosteatterimaisen työskentelykaavan  hylkääminen voi myös asettaa odotuksia vallan uudelleen jaosta, demokratiasta, jota ei kuitenkaan ole tietoisella  tasolla käsitelty, eikä siihen liittyvää vastuuta ole harkittu. Demokratian ongelma on, ettei sitä voi taiteellisessa  prosessissa synnyttää keinotekoisesti, muun muassa siksi, että eri näkemysten tasapuolisuutta on mahdotonta  mitata.  Vaikka taiteelliset prosessit ovat parhaimmillaan innostavaa flow-kokemusta, niihin liittyy usein myös  epämukavuutta ja enemmän tai vähemmän vakavia kriisejä. Myös Valmiustila-prosessi kävi läpi kriisin. Erilainen  epämukavuuden sietokyky voi aiheuttaa törmäyksiä ryhmässä tai yksipuoleisen kokemuksen kriisistä.  Kriisipalaveri itsessään voi myös aiheuttaa kriisin. Innostus ja suostumisen kulttuuri ovat tanssin ja teatterin  liikkeellepanevia voimia, mutta joskus ne voivat estää tekijöitä kuuntelemasta toisiaan ja itseään.  Jotta voisi ymmärtää tämän kaltaisia prosesseja ja toimia niissä, on ymmärrettävä, miten ihmiset ajattelevat ja  toimivat tietoisella ja tiedostamattomalla tasolla. Opinnäytetyöni raottaa vain hiukan tätä loputtoman  monimutkaista kysymystä. Se on kuitenkin osaltani askel parempaan ymmärrykseen ihmisistä, ryhmäprosesseista  ja taiteesta.
Lentoon! Draama ja teatteri perusopetuksessa -kirjan 2. uudistettu painos rohkaisee luokan- ja aineenopettajaa käyttämään draama- ja teatteri-ilmaisun monipuolisia työtapoja perusopetuksessa. Kirja on tarkoitettu kaikille niille opetuksen ja kasvatuksen piirissä toimiville, jotka haluavat lisätä opetuksen vuorovaikutuksellista, kokemuksellista ja elämyksellistä luonnetta draaman avulla. Se soveltuu erityisesti äidinkielen ja kirjallisuuden opetuksen tueksi. Kirjan 2. uudistettu painos jäsentää draama- ja teatteri-ilmaisun opetuksen teoriaa ja käytäntöä peruskoulussa työskentelevän opettajan tueksi aiempaa painosta selkeämmin. Kirja tarjoaa valmiit, vuonna 2016 voimaan astuvien uusien perusopetuksen opetussuunnitelmien mukaiset, draaman opetuksen vuosisuunnitelmat eri vuosiluokille - tavoitteineen sekä sisältöineen.
