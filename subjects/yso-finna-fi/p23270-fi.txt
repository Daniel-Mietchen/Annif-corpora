http://www.yso.fi/onto/yso/p23270 laki julkisista hankinnoista
laki julkisista hankinnoista laki julkisista hankinnoista hankintalaki
Hankinta-asiakirjojen julkisuus julkisissa hankinnoissa
Yle on julkisen palvelun viestintäyhtiö, jonka tulee noudattaa hankinnoissaan Lakia julkisista hankinnoista. Yle oli päättänyt hankkia kollaboraatioratkaisunsa palveluna, ja koska kyseinen hankinta ylitti laissa mainitun palveluiden hankinnan kynnysarvon, se oli kilpailutettava julkisen hankintalain mukaisesti. Tähän hankintaan valittiin vaihtoehtoisista kilpailutusmenettelyistä käytettäväksi neuvottelumenettely. Opinnäytetyö tehtiin toimeksiantoprojektina Ylelle 31.5.2013 - 1.11.2013 välisenä aikana. Tavoitteena oli kartoittaa eri vaihtoehdot, joilla kilpailutettava kollaboraatioratkaisu voidaan toteuttaa. Opinnäytetyö kuvaa julkisen hankintalain mukaisen neuvottelumenettelyprosessin vaiheita ja sen lopputuloksena on kilpailutettavan kollaboraatioratkaisun tarjouspyyntö. Neuvottelumenettelyn tarjouspyynnön jälkeiset vaiheet on rajattu opinnäytetyön ulkopuolelle. Toisena tavoitteena oli suunnitella Ylen tulevaisuuden intranetiä ja tuottaa vaatimuksia kollaboraatioratkaisun kilpailutuksen intranet-osuutta varten. Intranetin osuudesta on rajattu sen varsinainen toteutus opinnäytetyön ulkopuolelle. Opinnäytetyö oli produktityyppinen suunnittelu- ja kehityshanke. Projektien tehtävät suunniteltiin etukäteen ja ne jaettiin projektikokouksissa eri henkilöille tehtäväksi tiettyyn päivään mennessä. Tämän jälkeen käytiin läpi syntynyttä dokumentaatiota ja sitä työstettiin lisää projektiryhmien yhteisissä työpajoissa. Kukin henkilö kävi myös itse läpi saatua kilpailutusmateriaalia, minkä jälkeen dokumentaatiota analysoitiin projektin yhteisissä työpajoissa. Syntyneestä dokumentaatiosta, produktista, on esimerkkejä raportissa ja sen liitteissä. Neuvottelumenettely sopii hyvin käytettäväksi tämänkaltaisessa laajassa kokonaisuudessa, jossa hankinnan luonne ei mahdollista etukäteen tehtävää kokonaishinnoittelua. Tulevan hankinnan käyttäjiä ovat kaikki yleläiset ja ratkaisu tulee vaikuttamaan kaikkien elämään useita vuosia. Näin ollen hyvin keskeinen asia on saada mahdollisimman yksi-tyiskohtainen kuva sitä, mitkä vaatimukset ja toiminnot sisältyvät tarjottuun hintaan. Täten tarjouspyynnön vaatimusten tekoon ja vertailuhinnan muodostamiseen on syytä kiinnittää erityistä huomiota. Tässä onnistuttiinkin hyvin siitä huolimatta, että kyseessä oli melko kompleksinen kokonaisuus.
Julkinen sektori on viime vuosina järjestänyt palveluitaan uudelleen ottamalla uusia toimintatapoja sekä järjestämismuotoja käyttöön. Julkisen sektorin perinteisen oman palvelutuotannon lisäksi tai sen rinnalla on vaihtoehtona hankkia palvelut ulkopuoliselta toimeksisaajalta. Muutosten myötä julkisten hankintojen määrä on kasvanut merkittävästi. Opinnäytetyön aiheena oli julkisissa hankinnoissa huomioitavat lait, ohjeet ja suositukset ja näiden tuomat velvoitteet. Hankinnoissa viranomaisten laatimat velvoitteet kos-kettavat sekä hankintayksikköä että toimeksisaajaa. Hankinnan sisällöstä tai toimialasta riippumatta, julkisissa hankinnoissa tulee huomioida hankintalaki sekä tilaajavastuulaki. Lakiin perustuvien velvoitteiden lisäksi hankintayksikkö voi esittää toimeksisaajan tekniseen suorituskykyyn ja ammatilliseen pätevyyteen kohdistuvia edellytyksiä. Tekniseen suorituskykyyn ja ammatilliseen pätevyyteen perustuvat velvoitteet ovat erilaisia eri toimialoilla. Opinnäytetyön tavoitteena oli antaa vastaukset siihen, mitä lakeja, ohjeita ja suosituksia julkisessa hankinnassa tulee huomioida, mihin kyseiset perustuvat, mikä viranomaistaho niitä velvoittaa sekä kuinka niitä valvoo, missä tilapalveluiden hankinnan osassa niitä tulee tai voi käyttää ja kuinka ne toimeksisaaja hankinnassa luotettavasti todentaa. Opinnäytetyössä asiaa tarkasteltiin tilapalveluiden hankinnan suunnittelun näkökulmasta. Tilapalveluilla tarkoitetaan esim. jätehuoltopalvelua, siivous- ja kiinteistöhuoltopalvelua, turvapalvelua, ateriapalvelua. Opinnäytetyön liitteenä on koulutusmateriaali. Koulutusmateriaalia hyödynnetään TPA Andersson Oy:n henkilöstön perehdytyksessä, yrityksen sisäisessä koulutuksessa sekä yrityksen asiantuntijoiden työn tueksi. Opinnäytetyön liitteenä oleva koulutusmateriaali (liite 1) on laadittu TPA Andersson Oy:n käyttöön, ei ole julkiseen käyttöön.
ICT-palveluiden markkinointi julkiselle hallinnolle hankintalain puitteissa
Markkinaoikeuden sudenkuopat ja hankintaprosessin kehittäminen
Hankintalainsäädännön uudistus vesihuoltoalalla
Pienhankinnat Tampereen ammattikorkeakoulussa
Ehdotus hankintojen pisteytysjärjestelmästä
Poliisin tekniikkakeskuksen julkiset hankinnat
Tulosten perusteella keskeisimmät kehittämistarpeet liittyivät hankinnan sisällön määrittelyyn, puitesopimusten hyödyntämiseen sekä henkilöstön vastuisiin, tehtäviin ja toimintatapoihin. Selkeyttämällä ja yhdenmukaistamalla hankinnan sisällön määrittelyvaihe, edesautettaisiin hyvien ja vertailukelpoisten tarjousten saamista. Prosessikuvausten laatiminen, sekä sen käyttöön ottaminen toisivat apua päivittäisten tehtävien suorittamiseen ja lisäisivät työn tehokkuutta. Puitesopimusten kattavampi hyödyntäminen edesauttaisi vähentämään kilpailutuksista aiheutuvia kustannuksia.
Työn tarkoituksena oli tehdä selvitys puitejärjestelystä.  Tavoitteena oli selventää miten puitejärjestely eroaa puitesopimuksesta ja mitkä ovat vaihtoehdot puitejärjestelyn toteuttamiseen. Selvitys sisälsi tietoa myös puitejärjestelyn kestosta sekä valitusmenettelystä. Opinnäytetyö toteutettiin toiminnallisena työnä, jossa produktina tehtiin ohje puitejärjestelystä Tampereen Logistiikalle, sekä hankintaryhmän että asiakkaiden käyttöön. Opinnäytetyössä käytettiin lainopillista tutkimusmenetelmää.  Opinnäytetyön raportti ja produkti pohjautuivat voimassa olevan lainsäädännön ja muiden virallislähteiden lisäksi oikeuskirjallisuuteen sekä verkkolähteisiin. Opinnäytetyön perusteella puitejärjestely on joustava hankintamuoto, mutta vaatii käyttäjältä vahvaa hankintalain osaamista ja oikeuskäytännön tuntemista.
Kiireettömien ambulanssikuljetusten kilpailutus Pirkanmaan sairaanhoitopiirissä
Sairaankuljetuksen kilpailuttaminen
Hankintalaki - kilpailuttamisen karikot hankintayksikön näkökulmasta
Ruokahankintojen aluetaloudellisten vaikutusten selvittäminen
EU-kynnysarvon ylittävä julkinen hankinta Satakunnan pelastuslaitoksella
Hankintalaki työllistää
Taloushallinto elää suurten muutosten keskellä: prosesseja mietitään uusiksi ja tehtävät, jotka ennen  hoidettiin taloushallinnossa, on nyt hajautettu organisaatioissa, minkä seurauksena yhä useammat  ihmiset osallistuvat taloushallinnon prosesseihin.  Työ on tehty toimeksiantona Suomen ympäristökeskukselle (SYKElle), jossa on tehty linjaus pienten  hankintojen tekemisestä maksuaikakortilla. Henkilökohtaisten maksuaikakorttien lukumäärä on  kasvanut ja samalla myös niiden henkilöiden määrä, jotka laativat itsenäisesti kustannusten selvitykset  taloushallinnon järjestelmissä.  Suomen ympäristökeskuksella, joka on tutkimus- ja asiantuntijalaitos, oli tarve selvittää, miten tietyt  maksuaikakorttiprosessit toimivat ja mitä haasteita korttien käyttöön liittyy. Taloushallinnossa  itsepalvelu on lisääntynyt kulukorvauslaskujen tekemisessä.  Opinnäytetyö muodostuu raportista ja produktista. Opinnäytetyön tavoitteena oli laatia  toimeksiantajalle prosessikaaviot ja ohjeet, joita käytettäisiin hyväksi taloushallinnon kehitystyössä.  Produkti ei ole julkinen, mutta raportissa pyritään kuvailemaan tarkasti sen tekovaiheet ja lopputulos.  Produkti rajataan koskemaan osastojen yhteiskäyttöisiä ja työntekijöiden henkilökohtaisia  maksuaikakortteja, joilla tehdään pieniä, alle 50 euron arvoisia hankintoja.  Teoreettisessa viitekehyksessä tarkastellaan hankintalakia, sähköistä taloushallintoa sekä prosesseja.  Viitekehys auttaa hahmottamaan julkishallinnon hankintatoimen erityispiirteitä, taloushallinnossa  tapahtuvaa muutosta ja prosessiajattelun ilmenemistä julkisen puolen organisaatioissa. Opinnäytetyö toteutettiin toiminnallisella menetelmällä. Opinnäytetyöprosessi alkoi kesäkuussa 2013  ja produkti valmistui joulukuussa 2013.
ICT-hankintaprosessin kuvaaminen : case: Eläketurvakeskus
Tämä tutkimus tarkastelee hankintaprosessia Eläketurvakeskuksessa (ETK) ja lain muutoksen vaikutusta prosessiin. Erityisen tärkeä asia oli analysoida kuinka informaatioteknologian palvelujen ja tuotteiden hankinta toimii uusitun lain julkistuksen jälkeen. Tutkimuksen tavoite oli selvittää hankintalain muutoksen vaikutukset ja erilaisten käyttäjäryhmien haastattelujen tulokset, ja mitä vaatimuksia niistä saatiin prosessin kehittämiseen. Tarkoitus oli siis kuvata prosessi ja tiedottaa siitä jokaista, joka osallistui hankintaprosessiin, mutta ei aloittaa IT -järjestelmän kehittämistä. Tarkoitus oli myös auttaa ETK:n osastoja tekemään parempia tarjouspyyntöjä ja tätä kautta saamaan parempia tarjouksia. Tutkimuksessa käytettiin konstruktiivista menetelmää selvittämään prosessin nykytilaa, ongelmia ja mitä parannuksia tulisi tehdä. Tutkimus perustui laadulliseen menetelmään. Ennen tutkimuksen suunnittelua selvitettiin konstruktiivisen tutkimuksen teoriaa ja tärkeimpiä ominaisuuksia hankintalaista ja muita materiaaleja analysoitiin ja niistä poimittiin otteita. Etukäteen laadittujen kysymysten avulla haastateltiin viittä avainedustajaa eri osastoilta. Haastattelut näyttivät, että eri käyttäjäryhmien edustajat olivat sitä mieltä, että ohjeet olivat liian karkealla tasolla ja että tietoa oli saatavissa, mutta se oli vaikeasti ymmärrettävää. Tuloksena tutkimuksesta oli prosessikuvaukset ja ohjeet. Tutkimuksen aikana huomattiin, että tärkeintä oli parantaa ohjeita, tiedottaa asiakasosastoja ja henkilöitä, jotka ottavat osaa hankintaprosessiin. Kehittämistoimenpiteinä ehdotettiin aloitettavaksi tarjousten ja niiden vertailun automaattisen käsittelyn ja vertailun kehittäminen. Uusien piirteiden käyttöönotto tehdään käyttäen innovatiivista johtamismenetelmää. Tutkimus osoitti, että kaikkein tärkeintä on se, että henkilöt oppivat parhaiten tekemällä ja osallistumalla hankintaprosessiin.
Julkiset ICT-hankinnat
Hankintalaki - elintarvikkeiden hankintaprosessi ja ongelmakohdat tarjoajan näkökulmasta
Julkinen hankinta kevennetyllä kilpailutuksella
Selvitys julkisesta atk-hankinnasta : Raahen kaupungin atk-osaston hankinta
Sähköinen huutokauppa ja dynaaminen hankintajärjestelmä
Lapin liiton pienhankintojen toimintatapaohje / prosessikuvaus
Hankintatoimen kehittäminen Case Fimea
Tämän opinnäytetyön aiheena oli selvittää Satakunnan pelastuslaitoksen EU-kynnysarvon ylittävän julkisen hankinnan hankintaprosessi. Tarkoituksena oli saada mahdollisimman perusteellinen kuva hankintaprosessin eri vaiheista ja siihen kohdistuvista vaatimuksista. Esimerkkitapauksena opinnäytetytössä käytettiin sammutusauton hankintaa.  Opinnäytetyö toteutettiin käyttäen kvalitatiivista eli laadullista tutkimusmenetelmää. Kvalitatiivisessa tutkimuksessa lähtökohtana on kuvata todellista elämää ja tutkia kohteena olevaa asiaa mahdollisimman kokonaisvaltaisesti. Opinnäytetyön teoriaosuudessa käsitellään julkisen hankinnan käsitteitä ja julkisia hankintoja koskevaa lainsäädäntöä. Teoriaosuudessa esitellään myös Satakunnan pelastuslaitos. Opinnäytetyön empiriaosuudessa perehdytään Satakunnan pelastuslaitoksen EU-kynnysarvon ylittävän hankinnan hankintaprosessiin. Tietoa hankintaprosessista saatiin haastatte-lemalla Satakunnan pelastuslaitoksen hankinnoista vastaavia henkilöitä. Empiriaosuus perustuu myös osittain omaan havainnointiin ja Satakunnan pelastuslaitoksella tuotettuihin erilaisiin hankinta-asiakirjoihin  Opinnäytetyön johtopäätöksinä voidaan todeta, että Satakunnan pelastuslaitoksen EU-kynnysarvon ylittävän hankinnan hankintaprosessi on monivaiheinen ja kestoltaan pitkä prosessi. Aikaa hankinnan tarpeen arvioinnista koko prosessin läpiviemiseen voi pisimmillään viedä aikaa kaksi vuotta. Hankinnan huolellinen valmistelu on hankinnan kilpailutuksen onnistumisen keskeisin lähtökohta. Kun hankinta suunnitellaan ja valmistellaan hyvin, saadaan hankinta toteutettua määräysten mukaisesti Porin kaupungin varainhoitovuoden kuluessa.
Ruokapalvelujen kilpailuttaminen ja uusi hankintalaki
Helsingin kaupungin sosiaaliviraston työnohjauksen kilpailuttaminen
Ajoneuvon elinkaarikustannusten vertailu eri omistajuusvaihtoehdoille
Hankintatoimen kehittäminen : YIT Rakennus Oy, Talonrakennus Tampereen yksikössä
Opinnäytetyön aiheena on Pirkanmaan sairaanhoitopiirin (PSHP) kiireettömien ambulanssikuljetusten kilpailutus. Potilaskuljetukset kilpailutetaan Pirkanmaan sairaanhoitopiirissä julkisen hankinnan menettelytapoja käyttäen. Julkinen hankinta tarkoittaa kuntien, kuntayhtymien, valtion, seurakuntien ja muiden julkisten yksiköiden julkisilla varoilla tekemiä palvelu- ja tavarahankintoja. Julkisia hankintoja säätelee julkisia hankintoja koskevalaki, jonka tarkoitus on tehostaa julkisten varojen käyttöä sekä tarjota tasapuolinen kohtelu kilpailutuksiin osallistuville yhteisöille ja yrityksille. Hankintaprosessi alkaa hankintatarpeen kartoittamisella ja päättyy sopimuksen solmimiseen kilpailutuksen voittaneen osapuolen kanssa ja sopimuksen täytäntöönpanoon. Opinnäytetyössä käsitellään kilpailutusta kuvailemalla kilpailutuksen vaiheita ja siihen liittyviä velvollisuuksia. Työn lukijalle ja käyttäjälle esitellään kilpailutuksessa tapahtuvat välivaiheet ja niitä rajoittavat lait ja säädökset.Tämän lisäksi kuvaillaan, mitä ensihoito on ja mitä se tarkoittaa kiireettömissä ambulanssikuljetuksissa. Teoriaosuus pohjautuu julkiseen hankintalakiin sekä sitä ja ensihoitoa käsitteleviin kirjallisiin lähteisiin.Työn tarkoituksena on auttaa Pirkanmaan sairaanhoitopiirissä (PSHP) jatkossa tehtävien kiireettömien potilaskuljetusten kilpailutuksia. PSHP kilpailuttaa tällä hetkellä päivystävät ambulanssit vuoden välein sekä muut ambulanssit kahden vuoden välein, mikäli edellisten sopimusten optiokausia ei käytetä. Työllä pyritään tuomaan selkeyttä tulevien kilpailutusten kilpailutusmuotoon, sisältöön ja aikatauluihin. Lisäksi tehtävänä oli pohtia kilpailutuksellisia ongelmia PSHP:n logistiikkakeskuksen ajojärjestelijän silmin. Kokemukset ajojärjestelijän työssä PSHP:ssä auttavat näkemään konkreettisesti edellisen kilpailutuksen hyviä puolia sekä ongelmakohtia. Työn empiirinen osuus perustuu kokemuksiin kiireettömien ambulanssikuljetusten ajojärjestelijän työssä sekä PSHP:nedelliseen kiireettömien ambulanssikuljetusten kilpailutukseen, joihin perehdytään sitä koskevien dokumenttien avulla.Työn tuloksena syntyi uusia näkökulmia ja huomioon otettavia asioita seuraavaa kiireettömien ambulanssikuljetusten kilpailutusta ajatellen.
Hankintamenettely case SASKY
Suomen ympäristökeskuksen (SYKEn) maksuaikakorttiprosessien selvittäminen, mallintaminen ja ohjeistaminen
Sähköinen huutokauppa osana julkista hankintamenettelyä : tarjoajan näkökulma
Hankintalaki uudistuu : jatkuuko riitely
Hankintaprosessin ongelmakohdat terveydenhuollon palvelu- ja tavarahankinnoissa
Tämän työn tarkoitus oli kehittää YIT Rakennus Talonrakennus Tampereen yksikön hankintatointa. Hankinta on vaativaa ja sen osuus rakennuskustannuksista kasvaa koko ajan. Siksi pidettiin tärkeänä selvittää nykyinen tilanne sekä kehitettävät kohdat. Tässä työssä käsiteltiin hankintatointa yleisellä tasolla, julkisten hankintojen vaatimuksia, yksityisten yritysten hankintaa sekä YIT Rakennus Oy:n hankintastrategiaa. Työssä sivuttiin myös asuntorakentamisen kehitystä tällä vuosituhannella. Tutkimuksen tarkoituksena oli selvittää, millaisena Tampereen yksikön hankintatointa pidettiin nykyisellään ja kuinka sitä tulisi kehittää vastaamaan uusia haasteita. Samat asiat selvitettiin myös muilta Talonrakennuksen yksiköiltä. Kyselylomakkeet lähetettiin Tampereen yksikön toimihenkilöille, jotka ovat tekemisissä hankinnan kanssa sekä Talonrakennuksen muiden yksiköiden hankintahenkilöille, jotka lähettivät kyselyt eteenpäin. Saadut tutkimuksen tuloksena olleet kehitysideat olivat helposti toteutettavissa. Tärkeimpinä pidetyt kehittämisideat otetaan käyttöön heti, ja ne ovat YIT:n omaa, salaista tietoa, jota ei tässä raportissa julkaista.
Tietojohtamisen osastrategian jalkautuminen julkiseen hankintaan
Hankintalain erityiskysymyksiä tarjoavan yrityksen näkökulmasta
Hankintalain muutoksen vaikutus eduskunnan siivoustoimen hankintoihin
Julkista hankintaa koskevien päätösten muoto- ja sisältövaatimukset sekä päätösten perusteluvelvollisuus erityisesti hankintalain 73 §:ssä asetettujen vaatimusten näkökulmasta tarkasteltuna
Julkiset hankinnat Kuopiossa
Hankintaprosessin nykytilan kuvaus Tampereen kaupungin erikoissairaanhoidossa esimiesten näkökulmasta
Pienen asiantuntijaorganisaation menestystekijät julkishallinnon tarjouskilpailutuksessa
Uusi hankintalaki valmistuu : paperinpyörityksestä ihmisten vuoropuheluun
Tiivistelmä (kuvailulehti).
Kokonaistaloudellinen edullisuus urakoitsijavalinnassa
Opinnäytetyön tarkoitus oli esitellä yleisellä tasolla tarjouskierroksista tehtyihin valituksiin johtaneita syitä. Tutkimusaineistona käytettiin markkinaoikeuteen tulleita valituksia. Tarjouskierroksia tutkitaan niin kansallisten kynnysarvojen alittavien kuin ylittävienkin hankintojen kohdalta unohtamatta EU-raja-arvoja ylittäviä hankintoja. Teoriaosiossa käytiin läpi nykyistä hankintalainsäädäntöä kirjallisuuteen ja sähköisiin lähteisiin vedoten. Ensin esiteltiin julkisen sektorin hankintaprosessia ja hankintojen raja-arvoja. Teoriaosuuden loppupuolella perehdyttiin markkinaoikeuden toimintaan ja valitusprosessiin. Tutkimusosiossa käsiteltiin markkinaoikeuteen saapuneita valituksia eri vuosilta. Yksittäisiin valituksiin ei syvennytty kuin pintapuolisesti. Tutkimuksessa turvauduttiin pääosin ennalta kerättyyn aineistoon. Tutkimusaineisto sisältää jokaisesta oikeustapauksesta tärkeimpiä kohtia mm. valituksen aiheen, voittajan ja kustannukset. Aineistosta laadittiin havainnollisia kuvaajia, joita käsiteltiin kunkin aiheen yhteydessä ja pohdittiin valituksen syitä. Tutkimusaineiston ja kirjallisuuden avulla luotiin informatiivinen ohje hankinnan kulkuun liittyen. Ohjeen avulla pyritään auttamaan hankinnasta vastaavia henkilöitä saamaan yleinen kokonaiskuva hankintaprosessista. Asiakirja on vain yhden A4-paperin kokoinen, mutta se sisältää oleelliset tiedot ja on helposti käsiteltävissä kokonsa vuoksi. Viimeisessä luvussa kerättiin tutkimuksen tulokset ja analyysit yhteen. Tutkimuksen myötä voidaan todeta, että julkisista hankinnoista on vuosien varrella valitettu yhä useammin, mikä on aiheuttanut myös markkinaoikeuden käsittelyaikojen pitenemisen. Valituksen aiheita on useita, mutta osa niistä esiintyy selvästi muita useammin.
Harmaan talouden ehkäisy Helsingin kaupungin asuntotuotantotoimiston ja
kiinteistöviraston tilakeskuksen rakennushankkeissa
Julkiset hankinnat : tutkimus kuntien hankintapäätöksiä koskevista markkinaoikeuden ratkaisuista vuonna 2005
Julkisten hankintojen kilpailutusprosessi
Hankintalain uusi seuraamusjärjestelmä
Sähköinen huutokauppa osana julkista hankintamenettelyä : Tarjoajan näkökulma
Julkisten hankintojen oikeussuojauudistus : Julkisten hankintojen oikeussuojauudistuksen tarkastelu sekä julkisiin hankintoihin liittyvän materiaalin tuottaminen Maaseutuvirastolle
Julkiset hankinnat terveydenhuollon kaupassa
Lähiruoka osaksi julkisia elintarvikehankintoja
Hankintalainsäädäntö ja kaavoituksesta sopiminen
Julkisiin hankintoihin liittyy korruptioriski
Mannerheimin lastensuojeluliiton ehkäisevä perhetyö ostopalveluna : palvelun tarvekartoitus Varsinais-Suomen kunnissa
Tarjouksen tarjouspyynnön mukaisuus markkinaoikeuden käytännön valossa : julkisten hankintojen strateginen osaaminen -hankkeen osaraportti
Hyvitysmaksu oikeusturvakeinona julkisissa hankinnoissa
Tiivistelmä: Harmaan talouden ehkäisy Helsingin kaupungin asuntotuotantotoimiston ja kiinteistöviraston tilakeskuksen rakennushankkeissa. Tämä opinnäytetyö käsittelee rakennusalan harmaata taloutta, sen vaikutusta Suomen   kansantalouteen sekä keinoja, joilla sitä pyritään vähentämään. Opinnäytetyö tehtiin Helsingin kaupungin kiinteistöviraston tilakeskukselle ja asuntotuotantotoimisto ATT:lle.   Harmaa talous on yleinen ja merkittävä ongelma rakentamisen prosesseissa. Se aiheuttaa   verotulojen menetysten lisäksi laadullisia ongelmia ja ilmiöitä, joita voidaan rinnastaa jopa   ihmiskauppaan.   Harmaata taloutta on pyritty estämään muun muassa tilaajavastuun ja verokeräyksen   muutoksin ja edellyttämällä veronumeroa kaikilta työmaalla työskenteleviltä henkilöiltä sekä erilaisilla kirjallisilla velvoitteilla, kuten kulkulupaluetteloilla. Pelkästään näiden muutosten saattaminen osaksi rakennusprosesseja vaatii paljon koulutusta ja työtä kaikilta osapuolilta.   Opinnäytetyö pohjautuu asuntotuotantotoimiston ja tilakeskuksen käytössä oleviin kirjallisiin lähteisiin. Tietoa haettiin myös Internetistä. Varsinaista lähdekirjallisuutta rakennusalan   harmaasta taloudesta ei ollut juuri käytettävissä, koska harmaa talous käsitteenä ja nykyisenkaltaisena ilmiönä on melko tuore.   Opinnäytetyötä tehdessä pääsin osallistumaan moniin harmaata taloutta käsitteleviin palavereihin. Lisäksi olen ollut tekemässä kiinteistöviraston tilakeskuksen edustajana useita   lausuntoja harmaasta taloudesta eri tahoille. Myös nämä toimet muodostavat osaltaan   tämän työn kokonaisuutta.
Puitejärjestely hankintayksikössä : selvitys Tampereen Logistiikalle
Tarjoajan ominaisuuksien käyttäminen vertailuperusteena EU-kynnysarvot ylittävissä hankinnoissa : onko se mahdollista?
EU-kynnysarvot ylittävien hankintojen tarjouspyynnön laatiminen sekä tarjousten vertailu ja valinta uudessa hankintalaissa : uudistuksia ja tavoiutteita
Tämän opinnäytetyön tavoitteena on  kuvailla suunnittelupalvelujen hankinta valtion hankintayksikön näkökulmasta. Keskeisessä osassa on julkisista hankinnoista annetun lain (30.3.2007/348) soveltaminen suunnittelupalvelujen tilaamiseen. Työssä keskitytään pääosin EU-kynnysarvon alittaviin hankintoihin. Opinnäytetyössä tarkastellaan aluksi suunnittelupalvelun tilaamisen vaatimia edellytyksiä hankintayksiköltä ja hankintoja koskevat keskeinen lainsäädäntö ja sopimusehdot sekä määritellään lyhyesti hankintalainsäädännössä käytettyjä termejä. Suunnittelun hankitaprosessin yleiskuvauksen jälkeen esitellään  suunnittelupalvelun hankinta hankintalain säädösten mukaisesti. Suunnittelupalvelujen hankinta ulkopuoliselta tuottajalta poikkeaa monilla tavoin organisaation omana työnä tehdystä suunnittelusta. Suunnitteluosaamisen lisäksi organisaatiolta vaaditaan tällöin erityistä hankintaosaamista, mikä pitää sisällään mm. hankitajuridiikan, suunnittelun tavoitteiden asettamisen ja suunnittelun ohjauksen hallinnan. Työ on tehty pääosin kirjallisuusselvityksenä. Aineistona on käytetty alan kirjallisuutta lainsäädäntöä, internet- sivustoja sekä luentomateriaalia.
Reiluja hankintoja : opas sosiaalisesti kestäviin julkisiin hankintoihin
Julkiset hankinnat : case: Eteva kuntayhtymä
Kirjallisuutta
Julkiset hankinnat : sisäinen hankintaohjeistus Oulu Innovation Oy:lle
Julkinen hankintakilpailu talonrakennusalalla
Valtion hankintakäsikirja 2010
Hankintalainsäädännön uudistus 1.6.2010 ja sen vaikutukset hankintayksiköiden toimintaan
Opinnäytetyön tarkoituksena oli tutkia puitejärjestelyä hankintamenettelynä Tampereen Tilakeskus Liikelaitoksen (Tike) rakennusurakoiden ja rakennusteknisten töiden näkö-kulmasta. Puitejärjestelyllä tarkoitetaan yhden tai usean hankintayksikön ja yhden tai usean toimittajan välistä sopimusta, jonka tarkoituksena on vahvistaa tietyn ajan kuluessa tehtäviä hankintasopimuksia (ns. puitesopimuksia) koskevat ehdot, kuten hinnat ja suunnitellut määrät. Puitejärjestelyssä vahvistettujen ehtojen sitovuusaste määrittelee hankintojen toteuttamistapaa. Ehtojen ollessa sitovasti vahvistettu, voi hankintayksikkö näiden ehtojen mukaisesti toteuttaa puitejärjestelyyn perustuvia hankintoja suorin tilauksin. Milloin taas osa ehdoista on jäänyt vahvistamatta, tulee usean toimittajan puitejärjestelyssä suorittaa ns. minikilpailutus, jolla ratkaistaan hankinnan lopullinen toteuttaja. Hankintasäännöstö ei anna tarkkoja ohjeita siihen, millä tavoin ja millä tarkkuudella hankinnan toteuttamisen ehdot on sitovasti vahvistettu. Usean toimittajan puitejärjestelyissä on suorien tilausten mahdollistamiseksi määriteltävä lisäksi jokin etusijajärjestys tai muu objektiivinen malli, minkä perusteella toimittajan valinta hankinnan toteuttajaksi tehdään. Tutkimusmenetelminä oli lainopillinen ja empiirinen tutkimus. Tavoitteena oli rakentaa suuntaviivoja tutkimusongelmaan: Milloin ja millä edellytyksin hankinta voidaan tehdä suorana tilauksena usean toimittajan puitejärjestelyssä mukana olevilta toimittajilta ja milloin hankinnassa on puolestaan tehtävä lopullisen sopimuksen tarkentava minikilpailutus? Empiirinen tutkimus toteutettiin laadullisena tutkimuksena, jonka aineisto kerättiin haastattelemalla Tike:n esimiesasemassa olevia hankintatyöryhmän jäseniä. Empiirisellä tutkimuksella tutkittiin Tike:n puitesopimuksissa käytettävien suoran tilaamisen mallien toimivuutta käytännön hankintatoiminnassa ja mallien hankintojen oikeusperiaatteiden mukaisuutta usean toimittajan puitejärjestelyissä. Asiantuntijahaastatteluiden tavoitteena oli kehittää Tike:n nykyisiä suoran tilaamisen käytäntöjä. Opinnäytetyö osoittaa, että hankintasäännöstön oikeusohjeiden puutteiden vuoksi suoran tilaamisen ehtojen määrittelyssä korostuu hankintojen oikeusperiaatteiden huomioiminen. Hankintaehdot eivät saa olla syrjiviä tai avoimuusperiaatteen vastaisia. Usean toimittajan puitejärjestelyssä on toimittajan valintaan vaikuttavat tekijät määriteltävä objektiivisesti ja niiden tulee olla mitattavissa. Määrittely vaatii hankintayksiköltä paljon työtä hankinnan suunnitteluvaiheessa, etenkin, jos hankintakokonaisuus on monimutkainen. Hyvällä suunnittelulla mahdollistetaan toimittajien tasapuolinen kohtelu sekä hankintojen toteuttaminen taloudellisesti ja laadukkaasti silloin, kun suoritukset on saatava nopeasti ja niiden tarkkaa ajankohtaa ja määrää ei voida ennalta määritellä.
Hankinta- ja varastotoimintojen tehostaminen Karjalan Prikaatin Kunnossapitokeskuksessa
Harmaan talouden ehkäisy Helsingin kaupungin asuntotuotantotoimiston ja kiinteistöviraston tilakeskuksen rakennushankkeissa
Hankintalaki on laskenut koneiden hintaa
Valmistelusta sopimukseen, hankintalakia noudattaen
Uusi kilpailuoikeus [Talentum-verkkokirjahylly]
Järjestöt hankintayksikkönä – hankintalaki ja urheilun lajiliitot
Röntgenhoitaja suoradigitaalisen natiiviröntgenlaitteen hankintaprosessissa
Hankinnoissa huomioitava lainsäädäntö, ohjeet ja suositukset
Sähköisen kilpailutuksen kehittäminen
Haasteena julkiset hakinnat
Tiivistelmä: Lieksan terveyskeskuksen ja Etelä-Karjalan keskussairaalan hankintatoiminta.
Tiivistelmä:.
Tarjoajan soveltuvuus ja taloudellinen, tekninen, ammatillinen sekä laadullinen kyvykkyys julkisissa hankinnoissa
Sairaaloiden hoitotarvikelogistiikan erityishaasteet : case: HUS-Logistiikka
Hankintojen kilpailuttaminen Pielaveden kunnassa
Laki julkisista hankinnoista
Kollaboraatiotyökalujen uudistus
Tietojohtaminen tekee tuloaan organisaatioiden strategiseen toimintaan ja sillä on tarkoitus parantaa organisaation tehokkuutta ja kannattavuutta. Julkisen hallinnon tehokkuuteen on kiinnitetty huomiota Valtionhallinnon tuottavuusohjelmassa jo vuonna 2003. Puolustusministeriö on julkaissut oman Tietojohtaminen puolustuskyvyn ytimessä ?osastrategian, jossa on määritelty tavoitteita sekä tiedon johtamisen että tiedolla johtamisen osa-alueilla. Tässä opinnäytetyössä on tarkoitus selvittää ovatko edellä mainitussa osastrategiassa määritellyt tavoitteen jalkautuneet puolustusvoimien organisaatioon. Tutkimus tehtiin laadullisena tapaustutkimuksena ja tutkimusmateriaali kerättiin teemahaastatteluna. Kaikki haastateltavat toimivat joko hankinta-alan asiantuntijatehtävissä tai niihin läheisesti sidoksissa olevissa tehtävissä. Tutkimuksessa saatujen tulosten perusteella organisaatiossa on valtavasti tietoa joka ei saavuta sitä tarvitsevia riittävän nopeasti tai helposti. Vaikeus liittyy tietojärjestelmien hakutoimintojen monimutkaisuuteen ja järjestelmien hitauteen ja ajoittaiseen toimimattomuuteen. Strategian jalkauttaminen puolestaan on jäänyt meneillään olevan Puolustusvoimauudistuksen jalkoihin, koska aikaisemmin strategioista oli kerrottu ja se koettiin hyväksi asiaksi.
Sidosyksikköhankinnat ja hankintaviranomaisten horisontaalinen yhteistyö hankintalainsäädännön soveltamisen ulkopuolella
Tiivistelmä: Porin kaupungin hankintatoimen hankintaprosessi.
Hankintalainmukainen toimintaohjeistus : tapaus Niuvanniemen sairaala
Esivalintakriteerit ja -liitteet julkisissa tarjouskohteissa
Hankintalaki ja valtion hankintayksiköiden kohtaamat ongelmat kilpailutuksessa : markkinaoikeuden vuosina 2007 - 2008 antamat langettavat päätökset valtion hankintayksiköiden tekemistä virheellisistä hankintapäätöksistä
Työn tavoitteena oli kertoa julkisesta hankintamenettelystä rakennustyön osalta sekä ARAn eli Asumisen rahoitus- ja kehittämiskeskuksen erityisryhmille kohdistuvasta avustus- ja korkotukilainoituksesta. Työ käsittelee ARAa, kohteen rahoitusvaihtoehtoa, lakia julkisista hankinnoista ja kohteen urakka-asiakirjoja. Rahoitusvaihtoehdoissa pyrittiin perustelemaan ARAn avustus- ja korkotukilainoituksen hakemista. Urakka-asiakirjat täytettiin Liperin kunnan aikaisempien urakka-asiakirjojen pohjalta. ARAn avustus- ja korkotukilainahakemuksista täytettiin ensimmäisen vaiheen hakemukset.  Työn lopputulokseksi saatiin tiivistelmä julkisten hankintojen laista sekä esitäytetyt hakemukset ja asiakirjat.
Uusi hankintalaki jopa mutkistanut kuntien ostotoimintaa : pienyritysten mahdollisuudet jopa heikentyneet
Ammattikeittiön laitteiden julkinen hankinta : Case BarLaurea
Hankintojen suunnitelmallisuuden kehittäminen BusinessOulussa
Tarjouksen tarjouspyynnön mukaisuus
"Että saa, mitä tilaa" - Hankintaprosessin kehittäminen Liikenneviraston vesiväylänpidossa
Puitejärjestelyyn perustuvat julkiset hankinnat : Tampereen Tilakeskus Liikelaitos
Julkiset hankinnat julki
Uusi hankintalaki julkisissa hankinnoissa : tapaustutkimus: Helsingin diakonissalaitoksen Hoiva Oy
Konsulttipalvelujen hankinta julkisyhteisössä : hinnan ja laadun arviointimenetelmiä ja arviointia
Julkinen hankintakilpailu sosiaali- ja terveysalalla
Julkiset hankinnat : yhteiset säännökset hankintapäätöksen ja hankintasopimuksen tekemisestä sekä oikeusturvakeinoista
Tiivistelmä.
Uuden Toimelan ARA-rahoituksen hakuprosessi ja kohteen rakennuttaminen julkisista hankinnoista annetun lain mukaan
Hankintalaki ei huomioi laatua : yritysten oma vastuu kilpailutuksissa on suuri
Suunnittelutyön hankinta julkisen sektorin hankintayksikössä
Tiivistelmä myös suomeksi.
Käyttäjän edustus rakennusprojektissa
Opas kuntapalveluita tuottavalle yrittäjälle
Ruokapalvelujen palvelukuvauksen mallintaminen julkisissa hankinnoissa - Case Helsingin kaupungin Madetojan vanhusten palvelutalo
Porin kaupungin hankintatoimen hankintaprosessi
Julkisten hankintojen korjaamismenettely : virheellisen hankintapäätöksen tai hankintamenettelyssä tehdyn virheellisen ratkaisun korjaaminen ja asianosaisen oikeusturva
Julkisen hankinnan perusohjeet
Julkisten hankintojen sopimusmuutokset : Tampereen kaupungin hankinnat
Lieksan terveyskeskuksen ja Etelä-Karjalan keskussairaalan hankintatoiminta
Hybridiauton hankinta opetuskäyttöön
Tarjouspyynnön laadinta osana hankintaohjeistusta
Hankintaoikaisu oikeusturvakeinona
