http://www.yso.fi/onto/yso/p23923 reskontrat
reskontrat reskontrat
Ostolaskujen käsittelyprosessin tehostaminen, Case: Oy NIT Naval Interior Team Ltd.
Opinnäytetyön tarkoituksena oli sähköisen taloushallinnon käyttöönottoon siirtyminen laskutuksen, myynti - ja ostolaskuprosessin ja matkanhallinnan osalta toimeksiantajayrityksessä. Toimeksiantajana oli Veljekset Korkala Oy. Kehittämistehtävän toteuttamisen taustalla oli tarve siirtyä käyttämään verkkolaskutusta ja pilvipalveluna toimivaa sähköistä taloushallinto-ohjelmaa, joka mahdollistaa paikasta ja ajasta riippumattoman taloushallinnon hoitamisen. Työn sujuvuuden ja tilitoimistoyhteistyön kannalta pilvipalveluna tuotettava taloushallinto-ohjelma osoittautui parhaaksi mahdolliseksi vaihtoehdoksi toteuttamaan esitetyt toimeksiantajan tarpeet taloushallinnon osa-alueella. Opinnäytetyön aihe rajattiin koskemaan taloushallinnon osa-alueella laskutusta, myynti - ja ostolaskuprosessia ja matkanhallintaa. Opinnäytetyön tavoitteena oli toteuttaa hallittuna kokonaisuutena siirtyminen pilvipalveluna käytettävään taloushallinto-ohjelmaan. Tutkimusmuotona käytettiin toimintatutkimusta, joka toteutettiin kehittämistehtävänä toimeksiantajayritykselle hankkeistettuna opinnäytetyönä. Opinnäytetyön teoreettinen tietoperusta koostuu taloushallintoalan ammattikirjallisuudesta. Opinnäytetyön empiirinen osa koostuu toimeksiantajan haastattelusta ja käyttöönottoprojektin toteutuksesta toimeksiantajayrityksessä.Toimeksiantajan haastattelusta ja käyttöönottoprojektin toteutuksesta saatujen havaintojen perusteella voidaan todeta, että sähköiseen taloushallintoon siirtyminen vaatii paljon valmistelu -ja selvitystyötä ja on hyvä toteuttaa projektityöskentelymallin mukaisesti. Näin voidaan taata, että käyttöönottoprojekti etenee hallitusti ja käyttöönoton etenemistä voidaan seurata ja raportoida reaaliajassa. Kehittämistyön tuomista näkökulmista ja toteutustavasta voi olettavasti olla jatkossa apua vastaavan kehittämistehtävän suunnittelussa ja toteutuksessa toisessa vastaavassa yrityksessä. Haastatteluosion antamien vastausten osalta voi todeta, että sähköinen taloushallinto on tehostanut yrityksen itse hoitamia taloushallintoprosesseja merkittävästi, mutta asettanut yhteistyötasolla haasteita tilitoimisto -ja ohjelmatoimittajatahojen kanssa. Oman työn osuuden on todettu olevan laaja ja sitovan huomattavan paljon yrityksen omia resursseja toteuttamaan käyttöönotto-projekti.
Tämän opinnäytetyön tarkoituksena oli luoda perehdytysopas Etelä-Karjalan Osuuskaupan ostoreskontran työntekijälle. Toimeksiantajalla on käytössään S-ryhmän yhteinen ostolaskujen käsittely manuaali, joka koettiin liian pitkäksi ja hankalaksi käyttää. Raportin materiaali kerättiin aiheeseen liittyvien lähteiden pohjalta sekä perehdyttämiseen liittyvällä sähköpostikyselyllä. Opinnäytetyön tärkein tulos oli ostolaskujenkäsittelijän työvaiheiden kuvaus. Perehdytysoppaassa työvaiheet käytiin tarkasti läpi tekstin sekä kuvien avulla ja se toteutettiin toimeksiantajan tarpeiden mukaan. Ohjeistuksen tulee olla luonteeltaan tarkka ja niin helppokäyttöinen, että uusi työntekijä pystyy itsenäiseen työskentelyyn perehdytysoppaan avulla mahdollisimman pian. Opinnäytetyön tavoitteet saavutettiin ja perehdytysoppaasta tuli toimiva parantaen kohdeyrityksen perehdytysprosessia. Perehdytysopas ja opinnäytetyö sisältävät salassa pidettävää materiaalia, eikä sitä näin ollen julkaista. Salaisissa liitteissä on perehdytysopas, ostoreskontran työnjako 2016 tiedosto, Market-kaupan organisaatio kaavio sekä sähköpostikysely lomakkeet.
Contract matching - ohjelmiston käyttöohje : case: Taloustuki Kuntapalvelut Oy
Osto- ja myyntireskontra pilvipalvelimella : Case: Palvelun hankintaprosessi XParts Oy:ssä
Opinnäytetyön tavoitteena oli kartoittaa ja tutkia yhtiössä ECCO EMEA B.V. käytössä olevia ostoreskontraprosesseja. Tavoitteena oli kriittisesti pohtia ostoreskontran päivittäisten prosessien tehokkuutta ja toimivuutta käytännön tasolla. Asetettujen prosessien lisäksi kartoitettiin niitä yhtiön johdon ja hallituksen asettamia kontrolleja, jotka vaikuttavat ostoreskontran toimimiseen. Tärkeä osa tutkimusta oli pohtia ovatko asetetut kontrollit riittävä ja miten ne näkyvät ostoreskontran työssä. Menetelmänä opinnäytetyössä käytettiin tapaustutkimusta. Toimeksiannon tarkoituksena oli kartoittaa ostoreskontran prosesseja, niiden tehokkuutta ja mahdollisia ongelmakohtia. Näitä selvitettiin havainnoinnin kautta, osallistumalla eri prosessien työvaiheisiin ja seuraamalla eri yhtiöiden ostoreskontraprosesseja käytännössä. Yhtiössä tapahtuneen rakennemuutoksen jäljiltä ostoreskontran prosesseissa oli havaittavissa epäyhtenäisyyttä, tämä ilmeni eri tavoissa suorittaa jokapäiväisiä töitä. Havainnointi ja tilanteen kartoitus keskustelujen kautta osoitti, että näitä eri toimintatapoja prosesseissa ei ole aiemmin pyritty yhtenäistämään, mutta ostoreskontran toimiakseen tehokkaasti, olisi se suotavaa. Prosessien kartoittaminen on ensimmäinen askel kohti tätä yhtenäistämistä. Tutkimuksen lopputulos arvioi ostoreskontraprosessien sekä ostoreskontraan vaikuttavien kontrollien toimivuutta ja tehokkuutta. Tutkielmassa tunnistetaan eroavaisuuksia eri prosesseissa tytäryhtiöiden välillä ja pohditaan näiden vaikutusta prosessien toimivuuteen. Lisäksi tutkielmassa arvioidaan ostoreskontraan vaikuttavien kontrollien toimivuutta. Tutkimus sisältää ehdotukset ostoreskontraprosessien kehittämiseen, joita toimeksiantaja voi hyödyntää tulevaisuudessa.
Opinnäytetyön tuloksena oli tehdä toimeksiantajalle, Monetra Oy:lle opas ostoreskontrassa käytettäviin ohjelmiin. Monetra Oy on yritys, joka tarjoaa talous- ja henkilöstöhallinnon palveluja asiakkailleen. Ostoreskontrassa käytetään kahta eri ohjelmaa. Molempiin ohjelmiin tehtiin ohjeistus, jotka on tarkoitettu ostoreskontrassa työskentelevien työntekijöiden päivittäiseen käyttöön. Opinnäytetyön tavoitteena oli tehdä oppaasta helposti luettava ja käyttäjäystävällinen. Opinnäytetyö on toiminnallinen kehittämistyö. Opinnäytetyö muodostuu sekä teoria- että empiriaosuudesta. Teoriaosuuden tietoperusta on muodostunut lähdekirjallisuuden pohjalta. Teoriaosuudessa on tarkasteltu muun muassa sähköistä taloushallintoa ja se on rajattu koskemaan ainoastaan ostoreskontraa. Teoriaosuuden tuloksena todettiin sähköisen taloushallinnon olevan yleistymässä koko ajan. Sähköisen taloushallinnon myötä on esimerkiksi ostolaskujen käsittely tehostunut, mikä tuo yritykselle kustannussäästöjä. Opinnäytetyön empiirinen osa koostuu kahden eri ostoreskontrassa käytettävän ohjelman oppaasta. Oppaassa on käytetty paljon kuvaruutukopiota, joihin on merkitty, mihin on erityisesti kiinnitettävä huomiota toimintojen eri vaiheissa. Opas ohjeistaa ostoreskontran työntekijöitä päivittäin käytettävien toimintojen parissa. Opinnäytetyötä voisi jatkaa laajentamalla sähköisen taloushallinnon tarkastelua muille taloushallinnon osa-alueille, kuten myyntireskontraan tai kirjanpitoon. Opasta voisi laajentaa tekemällä ohjeet myös ei-päivittäisiin toimintoihin, kuten tilinpäätökseen liittyviin toimiin.
Toimistopalvelut
Opinnäytetyössä tutkitaan toimeksiantona kuinka verkkolaskun käyttämisellä ja ostolaskujen sähköisellä kierrättämisellä voidaan tehostaa Ilmatuote Oy:n ostolaskujen käsittelyä. Manuaalinen ostolaskujen käsittelyprosessi on monivaiheinen ja sisältää paljon työvaiheita, jotka voitaisiin tehdä nopeammin sähköisten työvälineiden ja sovellusten avulla. Taloushallinnon työntekijät voisivat myös näin ollen käyttää työaikansa tuottavampien työtehtävien hoitamiseen. Työssä kuvataan taloushallinnon prosessien sähköistämisellä aikaan saatavia hyötyjä mutta myös sen tuomia haasteita. Lisäksi syvennytään Ilmatuote Oy:n manuaalisen ostolaskujen käsittelyprosessiin, sekä kuvataan, kuinka ostolaskujen sähköinen kierrättäminen sekä verkkolaskujen vastaanotto toimivat yrityksen toiminnanohjausjärjestelmän kanssa.Työssä kuvataan myös verkkolaskujen vastaanottamisen aloitusprosessi aina operaattorivalinnasta ensimmäisten verkkolaskujen vastaanottamiseen. Tiedot kerättiin kirjallisuudesta, toiminnanohjausjärjestelmän sisäisistä ohjeista sekä osallistumalla käyttöönottoon. Ilmatuote Oy päätyi ottamaan käyttöön vain verkkolaskutuksen, sillä ostolaskujen sähköistä kierrätystä pidettiin yrityksessä liian kalliina suhteessa saataviin etuihin. Tällä valinnalla ei yksinään pystytä tehostamaan ostolaskukäsittelyä kovinkaan paljon, sillä ilman ostolaskujen sähköistä kierrättämistä ostolaskut pitää tulostaa toiminnanohjausjärjestelmästä, minkä jälkeen ne pitää kierrättää manuaalisella prosessilla postitse tulevien paperilaskujen kanssa. Ilmatuote Oy:n yhteystyökumppanit ovat käyttäneet verkkolaskutusta jo jonkin aikaa, joten he olivat tyytyväisiä kuullessaan, että Ilmatuote Oy vastaanottaa verkkolaskuja.Ilmatuote Oy aikoo jatkaa taloushallintonsa sähköistämistä muun muassa ottamalla jossain vaiheessa käyttöön sähköisen ostolaskujen kierrätyksen. Tekijä toivoo että työn avulla johdon olisi helpompi tehdä päätös sähköisen kierrätyksen käyttöönotosta.
Laskujenkäsittelyohjeet case: Sachtleben Pigments Oy
Taloushallinnon taitajaksi
Ostoreskontran ulkoistaminen : case: TBWA\HELSINKI
Opinnäytetyöni tavoitteena oli laatia yksityiskohtaiset ja selkeät ohjeet Ilmatuote Oy:n osto- ja myyntireskontran parissa työskenteleville. Työskentelin itse osa-aikaisena talousassistenttina Ilmatuote Oy:ssä syksystä 2009 vuoden 2010 loppuun asti. Koin työsuhteeni alussa hankalaksi sen, ettei Ilmatuote Oy:llä ollut kirjallisia ohjeita työtehtävieni tueksi. Tästä sain idean laatia Ilmatuote Oy.lle kirjalliset osto- ja myyntireskontraohjeet toiminnallisena opinnäytetyönä.  Ohjeet perustuvat työsuhteeni alussa saatuun perehdytykseen sekä omaan työkokemukseeni Ilmatuote Oy:n palveluksessa. Ohjeista laadin kaksi eri versiota, toisen tätä opinnäytetyötä varten ja toisen Ilmatuote Oy:n käyttöön. Ilmatuote Oy:lle laatimani ohjeet ovat yksityiskohtaisempia ja sisältävät enemmän havainnollistavia kuvia kuin opinnäytetyötäni varten laatimani ohjeet.  Sain Ilmatuote Oy:n osto- ja myyntireskontraohjeet valmiiksi kesällä 2010. Ryhdyin tämän jälkeen muokkaamaan ohjeista toista versiota opinnäytetyötäni varten. Kirjoitin teoriapohjan ohjeiden ympärille, jolloin ohjeet toimivat opinnäytetyöni perustana.  Mielestäni saavutin opinnäytetyölleni asettamani tavoitteen. Toimeksiantajalta saamani palaute on ollut positiivista. Ohjeet ovat olleet selkeät ja toimivat. Ohjeista on myös ollut huomattava apu uuden osa-aikaisen talousassistentin perehdyttämisessä työtehtäviin.
Ilmatuote Oy:n osto- ja myyntireskontraohjeet
Ilmatuote Oy:n ostolaskukäsittelyn tehostaminen
Opinnäytetyön aiheena oli tutkia ja vertailla kolmen yhtiön sähköisen arkiston käyttöönottoa  ja käyttöä ostoreskontrassa ja kirjanpidossa. Tavoitteena oli selvittää kaikkien  kolmen yhtiön nykytilanne sähköisessä arkistoinnissa. Vertailemalla yhtiöiden  toimintaa pystyttiin löytämään toimintatapoja, jotka edesauttavat paperittomampaa  työskentelyä talouspalveluiden parissa. Yhtenä tavoitteena oli myös saada taloushallinnon  parissa olevat työntekijät tekemään sähköisen arkistoon liittyvät työt samalla  tavalla ja yhtenäisesti koko henkilökunnan kesken. Tutkimus suoritettiin kesän 2013  ja talven 2014 aikana.  Tutkielman teoreettisessa osuudessa käsiteltiin ostoreskontran ja kirjanpidon säilytettäviä  asiakirjoja ja niiden säilytysaikoja. Lisäksi teoreettisessa osuudessa käsiteltiin  sähköisen arkiston hyviä puolia ja vastapainona oli kriittisyys sähköistä arkistoa kohtaan.  Teoriaosuudessa käytiin myös läpi sähköisen arkiston käyttöönottoa ja sitä, miten  tärkeää on muodostaa projekti jos yhtiö haluaa saavuttaa tavoitteensa. Teoria  pohjautui sekä ammattikirjallisuuteen että internetlähteisiin. Osuus pohjautui enemmän  internetlähteisiin, koska ammattikirjallisuutta aiheesta oli melko vähän ja se oli  usein vanhentunutta tietoa.  Empiria osuudessa sovellettiin tutkimuksen teoreettista osiota haastattelemalla kohdeyritysten  sähköisen arkistoinnin avainhenkilöitä. Haastattelussa korostui sähköisen  arkiston käyttöönotto ja toimintatavat asiakirjojen arkistoinnissa. Lisäksi avainhenkilöt  kertoivat kokemuksia sähköisen arkiston tuomista eduista ja mahdollisista haitoista  sekä haasteista.  Kohdeyritysten ollessa hyvin erilaisissa vaiheissa sähköisessä arkistoinnissa saatiin  tähän opinnäytetyön erilaisia, mutta myös yhteneviä näkökulmia sähköistä arkistointia  kohtaan. Hyötyjä koettiin lähinnä sähköisyyden tuomasta työn tehokkuudesta ja  asiakirjojen nopeasta käsittelemisestä. Tiedon etsimiseen ei enää sähköisen arkiston  myötä kulu niin paljon aikaa, mitä kului ennen ilman sähköisyyden tuomia etuja.  Huonoja puolia löytyi vähemmän suhteessa etuihin. Suuressa organisaatiossa työskenneltäessä  on tärkeää informoida koko henkilökuntaa ja saavuttaa yhtenäinen toimintamalli,  jotta sähköisen arkistoinnin projekti viedään hallitusti loppuun. Näin ollen  asiakirjat ovat arkistoitu järjestelmällisesti ja työskentely niiden parissa järkevöityy.  Joitakin poikkeavia toimintatapoja löytyi myös yhtiöiden välillä. Syy näihin  poikkeaviin toimintatapoihin oli eriävät järjestelmät ja yhtiöiden kokoerot. Suurimmaksi  riskiksi koettiin sähköisten asiakirjojen säilyvyys ja niiden muuttumattomuus.
Ostoreskontran ja sähköisen kierrätysjärjestelmän hankinnan kannattavuus : case: Tilitoimisto Tuula Paananen Oy
Kohti PK-yrityksen parempaa maksuvalmiuden seurantaa taloushallinnon prosesseja kehittämällä
Työntekijän opas e-toimistoon
Talousyksikön kustannusten kohdistaminen sisäisille asiakkaille case: Pori Energia konserni
Myyntireskontran ja perinnän kehittäminen pienyrityksessä : Case Papatsu Oy
Haltuunottoprosessin kehittäminen talouden palvelukeskuksessa : case: Metso Shared Services Oy
Taloushallinnon ohjeistus toimipaikoille : Case: Osuuskauppa PeeÄssän taloushallinnon ohjeistuksen kehittämiskohteiden tutkimus
Toimintaohjeet ostolaskujen käsittelyyn : Case: Yritys X
Taloushallinnon sähköistämisen vaikutukset ostoreskontraprosessiin Case: Spirit Store Oy
Esimiesvalvonta finanssialan sisäisen valvonnan osana - Raportoinnin kehittäminen
Taloushallintoprosessien kehittämisprojekti
Myyntireskontran toiminnan ja myyntisaatavien seurannan yhtenäistäminen ja kehittäminen Kamux Oy:ssä
Sähköisen laskutuksen, myynti - ja ostolaskuprosessin ja matkanhallinnan käyttöönotto
Myyntireskontran ja perinnän kehittäminen case-yrityksessä
Talouspalveluiden sähköinen arkistointi case-yrityksissä
Ostolaskujen sähköisen kierrätyksen tehostaminen Avaus Consulting Oy:ssä
Tämän opinnäytetyön tarkoituksena oli tutustua toimeksiantajayrityksessä työskentelevän myyntireskontranhoitajan päivittäisiin ja säännöllisesti toistuviin työtehtäviin. Kerätyn tiedon pohjalta tavoitteena oli tuottaa yrityksen käyttöön toimintaohjeisto, joka soveltuu sekä kokeneen että työnsä aloittavan myyntireskontranhoitajan oppaaksi. Opinnäytetyön toimeksiantajana oli suurehko tilitoimistoalan yritys, joka palvelee erikokoisia asiakasyrityksiä useilta eri toimialoilta. Työohjeiden päivittämiselle ja laajentamiselle oli tarve myyntireskontrayksikön henkilöstömäärän kasvun ja henkilöstön vaihtumisen vuoksi, minkä lisäksi toimintatavat ovat muuttuneet esimerkiksi toimintojen automatisoinnin ja digitalisaation myötä. Opinnäytetyö toteutettiin toiminnallisena kehittämistehtävänä, johon tietoa kerättiin osallistuvan havainnoinnin ja vapaamuotoisen keskustelun keinoin. Työn tietoperusta käsitteli ensin myyntilaskuprosessia sekä yleisesti että toimeksiantajayrityksessä. Prosessia kuvattiin nimenomaan sähköisen laskutuksen näkökulmasta sen ajankohtaisuuden ja yleistymisen vuoksi. Tietoperusta käsitteli myös verkkolaskutusta, jota tarkasteltiin pääosin laskuttajan näkökulmasta. Aihetta käsittelevä luku antoi tietoa esimerkiksi verkkolaskun lähettämisestä sekä verkkolaskutuksen hyödyistä ja sen haittapuolista. Tietoperustassa esitetty tieto pohjautui kirjallisten lähteiden lisäksi aihetta käsitteleviin verkkolähteisiin sekä lakiteksteihin. Työn toiminnallinen osa kuvasi toimintaohjeiston laadintaprosessin etenemistä ja tuotoksen ulkoasua. Itse toimintaohjeisto jää kuitenkin työn tausta-aineistoon. Opinnäytetyön tuotoksena laadittu myyntireskontranhoitajan toimintaohjeisto julkaistiin toimeksiantajan verkkoasemalla, jossa se on koko myyntireskontratiimin käytettävissä. Toimintaohjeisto sisältää kuvalliset, askel askeleelta etenevät ohjeet päivittäisistä ja muista säännöllisesti toistuvista tehtävistä myyntireskontrayksikössä. Kokeneet työntekijät voivat hyödyntää toimintaohjeistoa päivittäisessä työssään muistin tukena, minkä lisäksi ohjeisto on konkreettinen apuväline uusien työntekijöiden perehdytyksessä. Tarkoituksena on, että työntekijät voivat jatkossa itse päivittää toimintaohjeistoa toimintatapojen muuttuessa sekä lisätä siihen tarpeellista tietoa.
Arvonlisävero osto- ja myyntilaskujen käsittelyssä
Ostoreskontraprosessien kartoitus : case: ECCO EMEA B.V
Myyntireskontranhoitajan toimintaohjeisto : opas toimeksiantajayritykseen
Tämä opinnäytetyö on laadittu toimeksiantona talous- ja henkilöstöhallinnon palvelukeskukselle Monetra Oy:lle. Opinnäytetyön aihe käsittelee myyntisaatavien hallintaa ja perintää. Työn tavoitteena oli selvittää miten laki vaikuttaa saatavien perintäprosessiin, mitä perintäprosessi pitää sisällään, kuka perintää hoitaa ja mitä kuluja siitä aiheutuu. Kehittämistehtävän tavoite oli kuvata Monetra Oy:n myyntisaatavien perintäprosessi ja laatia työohjeet perintäprosessin toiminnoista. Kehittämistehtävä toteutettiin perinnän käsikirjan muodossa. Opinnäytetyön tietoperustassa aihetta käsitellään yrityksien ja julkisen sektorin näkökulmasta. Teoria perustuu käytettyyn lähdemateriaaliin ja siinä käydään läpi muun muassa saatavan syntyä ja hallintaa, vapaaehtoista ja oikeudellista perintää kuluttajan sekä yrittäjän näkökulmasta, ulosottoa sekä perinnästä aiheutuvia kuluja. Opinnäytetyön empiirinen osa toteutettiin tapaustutkimuksen muodossa. Tiedonkeruumenetelmistä työssä käytettiin haastattelua, havainnointia sekä valmiin tuotoksen koekäyttöä. Haastattelussa selvitettiin asiakkaan tarpeet sekä perintäprosessin sisältö. Havainnoinnista saadun materiaalin perusteella laadittiin uudet työohjeet, jotka lopuksi testattiin uudella työntekijällä ja testauksen pohjalta tehtiin tarpeelliset muutokset. Opinnäytetyön lopputuotos perinnän käsikirja pitää sisällään lyhyen kuvauksen saatavien perintäprosessista Monetra Oy:ssä. Tuotoksessa on myös kuvallisesti ohjeet Monetran käyttämien perintätoimistojen onlinepalveluiden käytöstä. Käsikirjaan on lisäksi koottu kaikkien työohjeiden otsikot ja lyhyet selostukset kyseisestä toiminnosta sekä linkit erillisinä tiedostoina oleviin varsinaisiin ohjeisiin. Ohjeet on toteutettu kuvakaappauksin ja selityksin. Niistä on pyritty rakentamaan yksikertaiset ja selkeät, jotta niitä olisi mahdollisimman helppo käyttää. Perinnän käsikirja on toimeksiantajan toiveesta salainen, eikä sitä näin ollen ole julkaistu tämän opinnäytetyön yhteydessä. Monetran toiveena on, että se voisi hyödyntää tuotosta uusien työntekijöiden ja harjoittelijoiden perehdytyksessä sekä käyttää vakituisten työntekijöiden apuvälineenä perintäprosessin toimintoja tehdessään. Kehittämistehtävään liittyvien tutkimusten perusteella Monetran perintäprosessi noudattaa hyvää perintätapaa. Monetra voisi kuitenkin harkita sellaista vaihtoehtoa, että se lähettäisi itse ensimmäisen maksumuistutuksen velallisasiakkaalle perintätoimiston sijaan. Tämä olisi velallisen kannalta asiakasystävällisempi vaihtoehto. Tähän aiheeseen liittyen voitaisiin laatia uusi tutkimus, jossa toiminnan kustannukset ja tarvittavat resurssit selvitettäisiin.
Sähköinen taloushallinto ostoreskontrassa -opas toimeksiantajayritykselle
Opinnäytetyön aiheena on sisäinen valvonta ja siihen tiiviisti kuuluvat riskienhallinta ja sisäinen tarkastus. Opinnäytetyön tavoitteena on kehittää sisäisen valvonnan prosessin osaa, raportointia, suomalaisen finanssiryhmän pankissa, joka on tämän työn toimeksiantaja. Työn tavoitteena on antaa toimeksiantajalle kehitysehdotuksia esimiesten raportoinnin välineenä olevaan sisäisen valvonnan työkirjaan. Työssä käsitellään sekä sisäinen että ulkoinen valvonta. Sisäisestä valvonnasta esitellään aihealueen vakiintunut malli, COSO-malli. Ulkoista valvontaa käsitellään lainsäädännön ja valvovan viranomaisen, Finanssivalvonnan säädösten kautta. Valvonnan lisäksi esitellään riskienhallinta ja sisäinen tarkastus. Työn aiheita esitellään toimeksiantajan näkökulmasta. Työssä esitellään toimeksiantajan esimiesten ja sisäisen tarkastajan käyttämä sisäisen valvonnan raportointiväline, työkirja. Toimeksiantajan sisäisen valvonnan prosessista ja raportoinnista on lähetetty kyselylomake toimeksiantajan esimiehille. Kyselyn, toimeksiantajan sisäisen tarkastajan henkilökohtaisen tiedoksiannon ja vanhojen työkirjojen analysoinnin perusteella esitellään muutosehdotuksia työkirjaan ja sisäiseen valvontaan. Kyselyn vastausten mukaan työkirjan tekninen toteutus ja sisältö vaativat uudistusta. Muutosehdotuksina esitellään työkirjan rakenteen muuttamista loogisemmaksi sekä sisäisen valvonnan tietämyksen lisäämistä esimiesten keskuudessa. Looginen rakenne helpottaa työkirjan käyttöä. Se voidaan saavuttaa muokkaamalla kysymysjärjestystä sekä kysymysten muotoilua. Pankin henkilöstöä tulee perehdyttää sisäiseen valvontaan, jotta koko organisaatio ymmärtää sisäisen valvonnan arvon yritykselle. Nämä keinot tukevat sisäisen valvonnan vahvistumista yrityksessä.
Laskutusjärjestelmän käyttäjäohjeistus case : Lindorff Oy
Myyntireskontran kehittäminen Nokia Oyj:ssä
Tarve opinnäytetyön tekemiselle tuli toimeksiantajalta eli Oulun ammattikorkeakoulun liiketalouden yksiköstä, koska heidän edellinen opintomateriaalinsa oli useita vuosia vanha ja tarvitsi päivitystä. Opinnäytetyömme tavoitteena oli luoda uusi opintomateriaali taloushallinnon suuntautumisvaihtoehdon opiskelijoille, jotta he voisivat harjoitella myynti- ja ostoreskontraa sekä kirjanpidon tekemistä taloushallinnon ohjelmistolla. Olemme toteuttaneet opinnäytetyömme toiminnallisena kehittämistyönä, jonka konkreettinen tuotos on siis uusi opintomateriaali. Opintomateriaalin tekemisessä on kuunneltu opettajien toiveita ja siksi esimerkiksi materiaalia on laajennettu edelliseen verrattuna. Uudistetun materiaalin lisäksi pyrimme luomaan aineiston, jota opettajien olisi helpompi päivittää ajan kuluessa. Opintomateriaali on toteutettu Excel-pohjaisena, jotta esimerkiksi päivämäärät ja arvonlisäverokannat on linkitettävissä ja siten helposti ja nopeasti päivitettävissä. Opinnäytetyön teoriaosuudessa käsitellään kirjanpidon perusteita, arvonlisäverotusta, digitaalista taloushallintoa, osto- ja myyntireskontraa sekä kuvaillaan hieman Visma Fivaldia, jolla opiskelijat tekevät harjoituksen. Tietoperusta pohjautuu muun muassa kirjanpito- ja arvonlisäverolakeihin, kirjanpitolautakunnan yleisohjeisiin, alan kirjallisuuteen sekä erilaisiin internet-lähteisiin. Liitteenä oleva tositeaineisto on luotu keksitylle yritykselle neljän viikon ajanjaksolta. Liitteenä oleva opintomateriaali on valmis käytettäväksi sellaisenaan, mikäli laskuissa olevat päiväykset vastaavat opintojakson ajanjaksoa. Mikäli materiaalia käytetään jonakin muuna ajankohtana kuin alkuvuodesta, päiväyksiä joutuu muuttamaan, mutta päivitystiedoston ansiosta sekään ei ole erityisen aikaa vievä tehtävä. Muutoin opintomateriaali ei tarvitse muokkausta tai muunlaista valmistelua, jotta se voidaan ottaa käyttöön.
SEPA-maksatus ostoreskontrassa
Ostoreskontran kuvaus : Kansaneläkelaitos
Ostolaskujen käsittelyn kehittäminen tietotekniikan avulla : Kyselytutkimus ostolaskujen käsittelijöille Seinäjoen kaupungin varhaiskasvatuksessa
Kirjanpito-ohjelman valinta : case: Nastolan Forest Huolto Oy
Pk-yrityksen taloushallinto käytännönläheisesti
Perehdytysopas Etelä-Karjalan Osuuskaupan ostoreskontran hoitajalle
Myyntisaatavien hallinta ja perintä : case Monetra Oy
Konsernitäsmäytyksen kehittäminen : case: Metso shared Services Oy
Ostolaskuprosessin kehittäminen kohdeyrityksessä
Yrittäjän talousopas
Case: Ohjeet kirjanpitotyöhön Lemminkäinen Infra Oy:ssä
Ostoreskontrat rahastoihin –projekti, toteutus ja arviointi
Ostolaskujen sähköinen käsittely pilvipalveluna: Case Huoltoliitto ry/ Kunnonpaikka
Sähköiset laskutusprosessit - case Jukolan Osuuskauppa
Toimintaohje myyntireskontranhoitajalle : Case: Koululiikuntaliitto Ry
Opintomateriaali taloushallinnon opintojaksolle
Autoliikkeen ostoreskontran prosessin virtaviivaistaminen
Kerttu Hännisen exlibris
Reskontran ulkopuolisten maksujen määrät ja syyt : case: Valtion talous- ja henkilöstöhallinnon palvelukeskus
Strategisista periaatteista käytäntöön – Organisaation prosessien kuvaaminen ja kehittäminen : Toimintaohjeistusten laatiminen maksuliikenne- ja myyntireskontrayksikköön
Tämä opinnäytetyön tarkoitus oli tuottaa ostoreskontran hoito-opas toimeksiantajalle. Työn toimeksiantaja on Kattotutka Oy. Opinnäytteen tarkoituksena oli luoda yksityiskohtainen ja kattava opas perehdytyksen ohelle ja itsenäiseen työskentelyyn. Toimeksiantajayrityksessä ei ole aikaisempia oppaita taloushallinnon työnkuvista. Ostoreskontran hoito-oppaassa otetaan huomioon nykyiset työtehtävät, mutta myös muutokset tulevaisuudessa. Tämä opinnäytetyö on toiminnallinen kehittämistyö. Työllä on siis toimeksiantaja ja siinä luodaan jotain uutta. Lähteiden tarkastelussa käytettiin dokumenttianalyyttisiä menetelmiä. Tämän opinnäytteen päälähde on osallistuva havainnointi opinnäytetyön kirjoittajan omasta työhön perehtymisestä. Tietoperusta koostuu teoriasta ja empiriasta. Teoriaosuuden lähteinä käytettiin lainsäädäntöä, kirjallisuutta, internetiä, haastattelua ja havainnointia. Opas tehtiin havainnointien pohjalta. Tuloksena opinnäytetyössä todettiin, että yrityksessä on tarpeellista olla kirjatut oppaat eri työtehtäviin. Näin säästetään aikaa uusia työntekijöitä perehdytettäessä tai sairastapauksissa. Olisi tarpeellista tehdä oppaat myös taloushallinnon muista työtehtävistä. Oppaan malli on hyödynnettävissä yrityksessä tehtäessä samankaltaisia oppaita muihin taloushallinnon työtehtäviin. Lisäksi opasta voi hyödyntää myös muut Net-Baron kirjanpito-ohjelmaa käyttävät yritykset ja varsinkin niiden ostoreskontran hoitotehtävissä.
Ostoreskontran ulkoistaminen : case: TBWA/Helsinki
Sähköisen ostolaskujärjestelmän valinta ja käyttöönotto, Case: IXOS-Basware
Ostoreskontra : ostolaskujen käsittelyprosessin kehittäminen
Reskontran kehittäminen ja tulevaisuus
Myyntireskontran käytön tehostaminen Scania Suomi Oy:ssa
Sähköinen taloushallinto, opas ostoreskontran hoitamiseen Realia Isännöinti Oy:ssä
Opas ostoreskontran hoitoon Kattotutka Oy:lle
Tämän opinnäytetyön tavoitteena oli toimintatapoja yhtenäistämällä tehostaa Scania Suomi Oy:n myyntireskontran hoitoa. Tavoitteen saavuttamiseksi laadittiin prosessikarttaan perustuva selventävä kuvaus ja ohje siihen, miten tulee toimia toimipisteestä riippumatta. Scania Suomella myyntireskontran kehittämisessä keskityttiin ennen kaikkea laskutukseen, laskujen suorituksiin sekä saatavien perintään. Opinnäytetyön teoriaosuudessa käsiteltiin ensin yleisesti taloushallintoa kokonaisuutena, jonka tarkoituksena oli kertoa kattavasti lukijalle millaiseen asiayhteyteen opinnäytetyö sijoittuu. Tarkemmin käsiteltiin myyntilaskutusta ja myyntireskontranhoitoa taloushallinnon osana, joihin opinnäytetyö keskittyi. Lisäksi työssä perehdyttiin sähköiseen taloushallintoon, verkkolaskutukseen ja taloushallinnon ohjelmiin. Työn empiirinen osa suoritettiin haastattelemalla yrityksen talouspäällikköä ja kirjanpitäjää, joilta saatiin tietoa myyntireskontran nykyisestä toiminnasta ja siitä, mitä kehittämis- ja uudistamistarpeita yrityksellä oli. Tutkimuksessa sain käyttööni myös yrityksen intranetin, josta sain hankittua yleistä sekä myyntireskontraan liittyvää tietoa. Empiirisen osan perustana toimi Turun toimipisteen myyntireskontran prosessikartta. Opinnäytetyön tuloksena toimeksiantajayritykselle saatiin aikaan myyntireskontran prosessikuvaus. Myyntireskontraan liittyvät oleelliset tiedot saatiin kasattua yhteen ja sen kanssa työskentelevillä henkilöillä tiedonhaku nopeutuu ja helpottuu. Myös uusien työntekijöiden perehdyttäminen ja kouluttaminen on helpompaa, kun prosessikuvauksen avulla on parempi yleiskäsitys myyntireskontran toiminnasta. Prosessikuvausta testataan kunnolla vasta uusien työntekijöiden tullessa ja sen kautta sitä voi jalostaa eteenpäin.
Tiivistelmä.
Työssä etsitään keinoja virtaviivaistaa autoliikkeen ostoreskontran prosesseja. Toimeksiantaja on Pörhön autoliike. Pörhöllä on toimipisteet kahdeksalla paikkakunnalla pohjoissuomessa. Edustettuja merkkejä ovat pääasiassa Volkswagen, Audi, Seat ja Nissan. Työssä kuvataan nykyinen ostoreskontran prosessi. Lisäksi etsitään keinoja tehostaa sähköisten ja paperisten laskujen kiertoprosessia. Työssä tehtiin tutkimus käyttämällä osallistuvatutkimus-menetelmää. Työn tekijä oli työharjoittelussa autoliikkeessä jonka aikana tutkimuksen tiedonkeruu tehtiin. Kerätty aineisto jäsenneltiin harjoittelun päätyttyä. Teoreettiseen osioon on haettu tietoa prosesseista ja ostoreskontrasta. Tutkimuksen tuloksena löydettiin monia pieniä mutta käytännön läheisiä kehitys ehdotuksia. Myös muutamia johtamiseen liittyviä kehitys kohteita löytyi. Ehdotukset liittyvät käytännön työjärjestelyihin, prosesseihin ja tietotekniikan hyödyntämiseen. Toimeksiantaja voi käyttää tuloksia hyväkseen oman harkintansa perusteella.
