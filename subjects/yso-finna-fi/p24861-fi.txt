http://www.yso.fi/onto/yso/p24861 haamuasiointi
haamuasiointi haamuasiointi testiasiointi mystery shopping
Mysteeripalvelut Avoin yhtiö–Tutkimus sivutoimisen yritystoiminnan aloittamisesta Opinnäytetyön tutkimusongelma on, onko opinnäytteen tekijöiden liiketaloudellisesti perusteltua aloittaa mystery shopping -palveluita tarjoava sivutoiminen yritystoiminta Turun seudun markkina-alueella. Opinnäytetyö on rakenteeltaan kaksiosainen. Opinnäyteyön tutkimuksellisuutta lisää alan toimijoille lähetetyn kyselyn sekä pankissa, vakuutusyhtiössä ja Turun seudun yrityspalvelupiste Potkurissa toteutettujen teemahaastattelujen tulokset. Opinnäytetyön työelämälähtöisyyden vuoksi osa työstä on jouduttu lopullisessa julkaisussa salaamaan. Tutkimusongelman ratkaisemiseksi ensimmäisessä osiossa on teoreettisena viitekehyksenä hyödynnetty liiketalouden alan kirjallisuutta ja muita lähteitä. Jälkimmäinen osa on liiketoimintasuunnitelmaan pohjautuva selvitys, joka reflektoi ensimmäisessä osiossa koottua tietoa. Liiketoimintasuunnitelmaan kuuluvat muun muassa strategian, vision ja asiakassegmenttien määrittely. Sen rakenteessa oleellisia näkökulmia ovat yrittäjän oman osaamisen arviointi, tuotevalikoima, taloudellinen suunnittelu sekä markkinat ja markkinointi. Yrityksen toiminta suunniteltiin arvolähtöisesti. Toiminnan perustana ovat arvot: asiakaslähtöisyys, kestävä liiketoiminta ja jatkuva kehitystyö. Yrityksen tuotevalikoima osittain tuotteistettiin palvelun sisällön ja sen hinnan selkeyttämiseksi. Tuotesuunnittelussa benchmarkingin ohella innovoitiin uudella tavalla mystery shopping -menetelmän metodeja ja otettiin tulokset osaksi palveluntarjontaa. Opinnäytetyöprosessin tulokset ja johtopäätökset olivat sivutoimisen yritystoiminnan aloittamisen kannalta rohkaisevia. Asiantuntijapalvelualalla on tilaa aloittavalle toiminnalle ja menetelmä on ajankohtainen, arvostettu ja hyödyllinen. Yrityksen perustajien tietotaidon todettiin olevan vaaditulla tasolla. Menestyminen alan yritystoiminnassa vaatii kilpailuedun saamisen ja sen ylläpitämisen jatkuvaa huomiointia ja tarkkailemista, arvojen ja strategian tiukkaa noudattamista sekä jatkuvaa asiakaspalautteen keräämistä ja siitä seuraavaa kehittymistä.
Asiakkaan ehdoilla vai palvelumallin armoilla?
- Kelan palvelumallin kehittäminen käyttäjäkeskeisillä menetelmillä
Kilpailija-analyysi kierrätystavaramyymälälle
Palvelupolun käyttäjäkeskeisyys ja sen parantaminen autovuokraamossa  :  Case: Autovuokraamo "Biili"
Elisa Shopit -myymälän suosittelun kehittäminen
Potentiaalisen ostajan tiedontarpeet valmismatkan myyntitapahtumassa
Asiakaskokemus palvelumuotoilun silmin : Haamuasiakastutkimus Pohjois-Savon Osuuspankissa
Asiakaskokemuksen kehittäminen palvelupolun mukaisesti
Myyjän toiminnan laatu kuluttajapalvelujen myyntikohtaamisessa : ostajan näkökulma myyjän suoritusarviointiin
Valeasiakkaana Ruisrockissa.  : Tutkimus palveluiden toimivuudesta.
Onnistunut asiakaskohtaaminen matkailu- ja ravintola-alalla
Finnair Oyj:n tytäryhtiöllä Finnair Travel Retail Oy:llä on edessään asiakaspalvelun laadun mittaamiseen erikoistuneen yrityksen kilpailuttaminen. Kilpailutuksen tavoitteena on löytää pätevä yhteistyökumppani. Asiakaspalvelun laatua mitataan mystery shopping -tutkimusmenetelmällä eli haamuasioinnilla Finnairin Tax Free Shopissa. Haamuasiakkaat asioivat myymälässä esittäen normaaleja asiakkaita ja samalla tarkkailevat palvelun laatua, toimipaikan viihtyvyyttä, siisteyttä, valikoimaa ja palvelun nopeutta sekä tehdäänkö lisämyyntiä. Tuloksien tulisi auttaa ja kehittää niin asiakaspalvelijoita myyntityössään kun esimiehiä myynnin- ja laadunjohtamisessa.     Opinnäytetyön tavoitteena on saada selville, minkälaisesta mystery shopping -järjestelmästä toimeksiantaja hyötyisi eniten asiakaspalvelun laadun kehittämisessä. Tutkimuksessa tulisi kartoittaa yrityksiä yhteistyölle ja arvioida niiden valmiutta työskennellä toimeksiantajan toiveiden mukaisesti. Tutkimus on kvalitatiivinen eli laadullinen tutkimus. Tutkimus materiaali kerättiin kesäkuusta lokakuuhun 2012 välisenä aikana haastattelemalla puhelimitse sekä sähköpostin välityksellä. Tutkimuksessa haastateltiin Finnairin asiakaspalveluyksiköitä, tytäryhtiötä Aurinkomatkat Oy:tä ja Finnair Tax Free Shopin myyntivastaavia sekä neljää mystery shopping -tutkimusmenetelmää tarjoavaa yritystä.    Tuloksista päätellen voidaan todeta, että mystery shopping -tutkimusmenetelmä on laajasti käytössä Finnairilla asiakaspalvelun laadun mittaamisen välineenä. Finnair Tax Free Shopin esimiehet pitävät tutkimusmenetelmää hyvänä ja onnistuneena tapana tutkia palvelun laatua sekä henkilöstön kouluttamisen kannalta. Esimiehet toivoisivat yhteistyökumppanilta enemmän testiasiointeja kuukaudessa tasaisin väliajoin, ohjeistettuja ja koulutettuja mystery shoppaajia, jotka ymmärtävät tutkimuksen ja oleellisen palautteen tärkeyden. He toivoivat palveluntarjoajan tuottavan asiakkaiden kommenteista helposti selattavan ja nopeasti saatavan raportin sekä selkeämmän seurantajärjestelmän.  Vaikuttavimmaksi mahdolliseksi yhteistyökumppaniksi osoittautui Palvelu Plus Oy. Heillä on merkittäviä yhteistyökumppaneita, heidän tapa kerätä tietoa palvelun laadusta ja asiakasrekisterin eli testiasioijien hankkimissuunnitelma on onnistunut.
Tämän opinnäytetyön tavoitteena on selvittää, millaista asiakaspalvelua kahdesta Marcante Oy:n ravintolasta saa. Kohderavintolat ovat suomalainen ravintola Aino, sekä espanjalainen tapas-ravintola Bar Tapasta. Toimeksiantajana tähän opinnäytetyölle on ravintoloiden toinen omistaja ja Marcante Oy:n toimitusjohtaja Markku Peltola-Antell. Tutkimus haluttiin toteuttaa, sillä omistaja halusi tietoa siitä, millaisena asiakkaat kokevat palvelun laadun kohderavintoloissa ja onko joissakin asioissa parannettavaa.    Tutkimus päätettiin toteuttaa mystery shopping -tutkimusmenetelmällä, joka on laadullinen tutkimus. Mystery shopping -tutkimuksessa testiasiakkaat asioivat ravintolassa normaalisti ja raportoivat tapahtumista arviointilomakkeen avulla. Lomakkeen pohjalta voidaan todeta millaista palvelua ravintoloista saa ja mitä asioita palveluprosessista voisi kehittää.    Tutkimus toteutettiin lokakuussa 2013 ja testikertoja ravintoloihin tehtiin yhteensä viisi: kolme ravintola Ainoon ja kaksi Bar Tapastaan. Testiasiakkaina toimivat yhdeksän HAAGA-HELIA ammattikorkeakoulun restonomiopiskelijaa.    Tutkimustuloksista selvisi, että molemmissa ravintoloissa ruokatuote on kohdallaan ja palvelu on ystävällistä ja ammattitaitoista. Testiasiakkaat kokivat, että palvelu olisi voinut olla henkilökohtaisempaa ja suosittelevampaa. Tutkimustuloksista on tehty yhteenvedot, jotka toimeksiantaja käy henkilökunnan kanssa läpi. Yhteenvetojen pohjalta pyritään kehittämään ravintoloiden palvelun laatua parempaan suuntaan ja puuttua samalla epäkohtiin, joita esiintyi palvelussa.
Laatua asiakaspalveluun : palvelun laadun ja työnkulttuurin kehittämishanke Kelan Päijät-Hämeen vakuutuspiirissä
Mystistä shoppailua Etelä-Pohjanmaalla : Yleisten kirjastojen arviointia
Palveluprosessien kehittäminen mystery shoppingin avulla : case: Yritys X
Henkilöstöravintolan palvelupolun mallintaminen ja kehittäminen
Mystery shopping Kelan asiakaspalvelun laadun kehittäjänä
Tämä opinnäytetyö on tehty toimeksiantona Makua ja Mukavuutta henkilöstöravinto-lalle, joka kuuluu ISS Ruokailupalveluiden ketjuun. Toimeksiannon sisältöön kuuluu selvittää lounaspalvelun tasoa ravintolassa asiakkaan näkökulmasta ja laatia tutkimustuloksien perusteella yhtenäinen pohja kehitystyölle. Pyrkimyksenä on selvittää, minkälaisen asiakaskokemuksen ravintolan lounasbuffet tuottaa ja mitä asioita palvelussa tulisi kehittää.    Tutkimusaihetta on lähestytty palvelumuotoilun kautta ensin mallintamalla ravintolan palveluprosessia palvelupoluksi. Palvelumuotoilun tavoitteena on kehittää asiakaskokemusta mahdollisimman positiiviseksi kehittämällä palveluprosessia vaihe kerrallaan. Makua ja Mukavuutta ravintolan palvelupolku muodostuu kuudesta palvelutuokiosta, jotka ovat saapuminen, odottaminen, itsepalvelu, maksaminen, ruokailu ja poistuminen.    Käytetty tutkimusmenetelmä on pääosin laadullinen, mutta sisältäen kuitenkin hieman määrällistä tutkimusta. Tutkimusaineisto on kerätty mystery shopping-havainnointimenetelmällä vuoden 2014 kevät-talven aikana. Lounasbuffetin havainnointiin osallistui yhteensä 16 henkilöä, joista 12 kuuluivat ravintolan kahteen suureen asiakkuuteen ja 4 olivat ravintolassa ensimmäistä kertaa käyviä.    Havainnoinnista saaduista tuloksista on tehty yhteenveto palvelupolun kautta merkitsemällä siihen palvelun kriittiset pisteet, sekä korostamalla positiivisesti ja negatiivisesti asiakaskokemukseen vaikuttaneita kontaktipisteitä. Tutkimuksen pohdinnassa johdetaan tuloksista kehitysehdotuksia ravintolalle.    Kriittisiksi pisteiksi osoittautuivat saapuminen, ruokailu ja poistuminen. Tuloksia tulkitaan vertailemalla ihanteellista asiakaskokemusta ja tuloksien kuvaamaa asiakaskokemusta. Kehitysehdotuksissa pohditaan aktiivisemman asiakaspalvelun, ympäristön välityksellä tapahtuvan vuorovaikutuksen, sekä ruuan laadun seurannan ja mittaamisen kehittämisen mahdollisuuksia vaikuttaa positiivisesti asiakaskokemukseen. Mallinnetun palvelupolun kautta toimeksiantaja näkee, mistä asiakaskokemus muodostuu ja mitä asioita siinä voi kehittä. Palvelupolkua voi jatkossa kehittää pidemmälle liittämällä siihen kaavioita ravintolan muista prosesseista.
Kilpailija-analyysi Tampereen Akvaariokalalle lähti liikkeelle toimeksiantajan ideasta. Työn tavoitteena oli varmistaa, onko Tampereen Akvaariokalan käsitys itsestään alueen parhaana asiantuntevana akvaarioalan erikoisliikkeenä oikea. Tarkoituksena oli laatia kilpailija-analyysi, jonka avulla yritys sai ajan tasalla olevaa tietoa kilpailijoistaan sekä uusista toimijoista. Erityinen painotus oli kilpailijoiden verkkokauppojen analysoinnilla, sillä toimeksiantaja kehittää jatkuvasti omaa melko uutta verkkokauppaansa. Kilpailija-analyysi toteutettiin kvalitatiivisin eli laadullisin menetelmin, käyttämällä havainnointia, mystery shoppingia, benchmarkingia ja muita kilpailija-analyysin menetelmiä. Kilpailijoiden valinta perustui toimeksiantajan toiveille ja kilpailija-analyysin teoriaan ja menetelmiin. Painotus oli sovelletulla muodolla Pentagon-Triangle-mallissa käytettävillä kilpailukeinoilla, joita oli helppoa ja järkevää soveltaa tämän kaltaiseen työhön. Kilpailukeinot vastasivat myös Tampereen Akvaariokalan toiveita. Työn edetessä päätettiin jättää toimeksiantajan nimi näkyviin, mutta vaihtaa analyysissä mukana olleiden yritysten nimet sekä jättää pois näiden verkkokauppojen ja -sivujen osoitteet. Kilpailijat nimettiin aakkosten mukaan kirjaimin A – V ja lähteinä käytetyt verkkosivut jätettiin pois raportin lähdeluettelosta. Näin kilpailija-analyysi toimii työkaluna helposti vain Tampereen Akvaariokalalle. Analyysin lopuksi kilpailijat kerättiin taulukoihin arviointia ja vertailua varten. Vertailussa ilmeni Tampereen Akvaariokalan kilpailijoiden nykytila, eroavaisuudet keskenään ja suhteessa toimeksiantajaan. Mukana oli paikallisia kilpailijoita, suomalaisia verkkokaupan kautta tuotteita toimittavia eläinliikkeitä, muita akvaarioalan erikoisliikkeitä sekä muutamia ulkomaisia toimijoita erityisesti Saksasta, joka on akvaariotuotteiden valta-valmistajia Euroopassa. Ulkomaisten toimijoiden mukanaolo perusteltiin yhä kasvavalla verkko-ostamisella. Mukaan valittiin kuitenkin vain suuria toimijoita, joiden verkkokaupat oli käännetty myös englanniksi. Kilpailija-analyysi ja vertailu osoittivat, että Tampereen Akvaariokala pitää itseään perustellusti paikkakunnan parhaana akvaarioalan yrityksenä. Esiin tuli kuitenkin potentiaalisia kilpailijoita ja verkkokaupan voima tuli hyvin esille. Tampereen Akvaariokalan kannattaa pitää kilpailijoita silmällä ja tutkia mahdollisuuksia toimituksensa laajentamiseen ja kehittämiseen sekä tutkia laajemmin ulkomaisia kilpailijoitaan.
Myyntityössä menestymisen aakkoset
Rautakauppa X:n asennuspalveluiden mainonta ja myyntityö kilpailijoihin verrattuna
Asiakastyytyväisyyden kehittäminen : asiakkaan huomioimisen ja myyntiaktiivisuuden merkitys ravintola Zetorissa
Mystery shopping -yhteistyökumppanikartoitus Finnair Tax Free Shopille
Myynnin ‎ammattilaiseksi : case: Yritys X‎
Mysteeripalvelut avoin yhtiö : tutkimus sivutoimisen yritystoiminnan aloittamisesta
Tiivistelmä.
Mystery shopping : merkitykset, luotettavuus, hyödyllisyys ja eettisyys
Anteeksi, saako täällä palvelua? : palvelun laadun haamuasiakastutkimus Keski-Suomen alueella
Kokous- ja kongressikeskuksen kävijäopasteiden  kehittäminen
Askeleen lähempänä ylivertaista asiakaspalvelua : case: Seppälän Kauppakulma
Myyjän toiminnan laatu kuluttajapalveluiden kohtaamisessa : ostajan näkökulma myyjän suoritusarviointiin
Palvelun haasteet myyjän näkökulmasta  : case: Alko Oy
Kilpailija-analyysi Tampereen Akvaariokalalle
Haamuasiakkaana ExtremeRunissa : Tutkimus palveluiden toimivuudesta
Mystery shopping Kuopion hotelleihin ja infopisteisiin : luonto- ja virkistyspalvelut
Mystery shopping tuo asiakkaan äänen kuuluviin kirjastossa : case Etelä-Pohjanmaa
