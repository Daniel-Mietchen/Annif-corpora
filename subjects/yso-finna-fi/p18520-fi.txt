http://www.yso.fi/onto/yso/p18520 assistentit
assistentit assistentit
Tutkimus assistenttien tiimiytymisestä organisaatiomuutoksena ja sen vaikutuksesta assistenttien ja assistenttiesimiesten työhön asiantuntijaorganisaatiossa
Pätkillä tieteen huipulle : Tieteentekijöiden liiton jäsenkysely 2001
Yksi yleisimmistä työtehtävistä, joihin tradenomit päätyvät, liittyvät usein myyntiin tai markkinointiin. Toisin sanoen myös markkinointiassistentti on yksi tradenomi, HSOiden mahdollisista työtitteleistä. Tämä opinnäytetyö tehtiin HAAGA-HELIA ammattikorkeakoulun toimeksiantona johdon assistenttikoulutusohjelmien ja erityisesti markkinoinnin opintojaksojen opetus- ja kehittämistyön tueksi. Työn taustalla on tuore ammattikorkeakoulu-uudistus 2011–2014, jonka myötä opetuksen kehittäminen on ollut ajankohtaista kaikissa ammattikorkeakouluissa sekä HAAGA-HELIAn uusi syksyllä 2014 alkava opetussuunnitelma. Opinnäytetyön tavoitteena oli opetuksen kehittämisen näkökulmasta selvittää, mitkä ovat markkinointiassistenttien tämän hetkinen työnkuva ja osaamistarpeet sekä minkälaisina tulevaisuuden työtehtävät ja osaamisvaatimukset nähdään muun muassa muuttuvien muutosvoimien valossa. Tutkimuksen avulla pyrittiin saamaan tietoa myös mahdollisista täydennyskoulutustarpeista. Työssä käytettiin laadullista tutkimusmenetelmää ja tutkimus toteutettiin teemahaastatteluiden avulla joulukuussa 2013. Haastattelukysymykset liittyivät markkinointiassistenttien koulutukseen, työtehtäviin ja osaamistarpeisiin sekä nykypäivänä että tulevaisuudessa. Tutkimuksessa keskityttiin vain markkinointiassistentin tittelillä työskenteleviin henkilöihin. Tutkimustulosten perusteella markkinointiassistenttien työnkuva ulottuu laajalle alueelle tehtävänimikkeen etuliitteestä ja funktioassistentin ominaisuudesta huolimatta. Työ sisältää kuitenkin vähemmän niin sanottuja tavallisempia assistentin töitä ja päätyötehtävät ovat enemmän suuntautuneita markkinointiin, kuten markkinointikampanjoiden koordinoimiseen sekä mainosmateriaalien tuottamiseen. Nykypäivän osaamistarpeissa korostuivat sujuvapuheisuus sekä luova kirjallinen ilmaisutaito. Tulevaisuudessa nähtiin olevan tarvetta digimaailman ja sosiaalisen median osaamiselle. Markkinointiassistenttien työnkuva myös kasvanee entisestään ja työympäristön roolit sekoittuvat. Lisäksi töiden ennustettiin ajautuvan yhä enemmän asiantuntijatehtäviin.
Tietotekniikkataitojen osaamattomuuden vaikutus työmotivaatioon
Johdon assistenttien työ 2015 : ennakointia tulevaisuuden rakentamiseksi
Johdon assistentin toimintatavat strategisen johtamisen tukena
Ulkoasiainministeriön assistenttien ja johdon sihteereiden työn sisältö ja työskentelymallit
Assistentin käsikirja
Sihteerien ja assistenttien ura- ja palkkakehitykseen vaikuttavat tekijät Biomedicum Helsingissä
Markkinointiassistentit aktiivisesti mukana opiskelijarekrytoinnissa
Helsingin Nokia Research Center : assistenttien välinen viestintä
Assistenttien asema ja tehtävät korkeakouluissa : hallinnonuudistustutkimuksia. 1
Assistenttikoulutuksen kehittäminen Asianajotoimisto Hannes Snellman Oy:ssä
Maahanmuuttoviraston assistentin ohjekirja
Yliopisto metsäalan assistenttien työnantajana
Hallintojohtajan assistentin toimenkuva Kotkan Satama Oy:ssä
Perehdytysopas patenttiassistenteille : Case: Seppo Laine Oy
Johdon assistentti strategiatyöskentelyn tukena
Työ muuttuu vauhdilla - työmenetelmät eivät
Sihteerien ja assistenttien ammattitaitovaatimukset : koulutuksen ja työelämän kohtaaminen
Tämä opinnäytetyö tehtiin toimeksiantona HAAGA-HELIA ammattikorkeakoululle ja on yksi strategia käytäntöön–teemaryhmän opinnäytetöistä. Opinnäytetyö on osa suurempaa hanketta, jossa tutkitaan jo työelämässä olevien johdon assistenttien näkökulmia strategisen johtamisen tukitehtäviin.     Opinnäytetyön tavoitteena oli selvittää johdon assistenttiopiskelijoiden kiinnostusta ja sitä, uskovatko assistenttiopiskelijat, että johdon assistentilla on rooli strategisen johtamisen tukitehtävissä. Opinnäytetyön tavoitteena oli myös selvittää, millaisia valmiuksia opiskelu johdon assistentti ja kielten koulutusohjelmassa antoi strategisen johtamisen tukitehtäviin. Kohderyhmänä olivat sellaiset johdon assistenttiopiskelijat, jotka olivat suorittaneet strateginen johtaminen–kurssin syksyn 2009 ja syksyn 2010 välisenä aikana.     Tutkimuksessa hyödynnettiin kvantitatiivista tutkimusotetta. Tutkimusta varten kohderyhmälle lähetettiin sähköinen kysely Webropol–ohjelman avulla. Kysely lähetettiin vastaanottajille ensimmäisen kerran keväällä 2010 ja myöhemmin vielä uudelleen syksyllä 2010.     Tutkimuksen tuloksista kävi ilmi, että johdon assistenttiopiskelijat olivat melko kiinnostuneita strategisen johtamisen tukitehtävistä. Mielenkiintoisimpia strategiaprosessin vaiheita olivat viestintä ja toteutus, strategisten projektien suunnittelu sekä tietojen keruu ja analysointi. Vähiten opiskelijoita kiinnosti strategian määrittely. Opiskelijat uskoivat, että johdon assistentilla on melko suuri rooli strategisen johtamisen tukitehtävissä. Suurin rooli nähtiin assistentilla olevan viestinnässä ja toteutuksessa sekä tietojen keruussa ja analysoinnissa. Pienessä yrityksessä assistentin tuella nähtiin olevan merkitystä strategisessa johtamisessa. Johdon assistentti ja kielten koulutusohjelman kursseista yleensä opiskelijat kokivat saaneensa melko vähän valmiuksia strategisen johtamisen tukemiseen. Sen sijaan strateginen johtaminen–opintojakso antoi melko paljon valmiuksia.
Toimistotyöntekijöiden ja assistenttien kokema työpaikkakiusaaminen Joensuun yliopistossa
Verkostoituminen työyhteisössä tiedonhallinnan keinoin : virtuaalisen ryhmätyötilan hyödyntäminen sihteerien ja assistenttien työvälineenä OP-Pohjola-keskusyhteisökonsernissa
Assistenttiohjesääntötoimikunnan mietintö
Sitoutunut henkilöstö vaikuttaa yritysten liiketoimintaan monella tapaa. Esimerkiksi vähentyneiden henkilöstökustannusten kautta yrityksen tuottavuus ja kilpailukyky kasvavat. Tämän opinnäytetyön lähtökohtana oli helsinkiläisen asianajotoimiston toimeksianto perehtyä yrityksen assistenttien sitoutumiseen ja siihen, mitä tekijöitä huomioon ottamalla sitä voisi kehittää. Sitoutuminen on yrityksessä haaste nimenomaan assistenttien keskuudessa. Selvittämällä näitä tekijöitä yritys voi vaikuttaa työtyytyväisyyteen ja siten assistenttien pysyvyyteen yrityksessä.  Tutkimuksen tavoitteena oli selvittää millä työntekijään, työyhteisöön, yritykseen ja työhön liittyvillä tekijöillä on yrityksen assistenttien mielestä vaikutusta heidän työhön sitoutumiseensa ja kuinka merkityksellisinä sitoutumisen kannalta he nämä tekijät kokevat. Tutkimuksessa oli tavoitteena selvittää myös sitä, onko työnkuvassa tapahtunut mielenkiintoisia sitoutumiseen vaikuttavia muutoksia vuosien aikana. Työnkuvan osalta tutkimuksessa hyödynnettiin sitä seikkaa, että yrityksen assistentit ovat palvelusajallisesti eri vaiheissa uraansa. Tavoitteena oli lisäksi selvittää, miten sitoutumiseen vaikuttavat tekijät toteutuvat heidän nykyisessä työssään ja siten löytää kehityskohtia, joihin huomiota kiinnittämällä yritys voi parantaa assistenttien pysyvyyttä työssään. Tutkimuksen viitekehys on rajattu siten, että ensiksi työssä käsitellään sitoutumisen käsitteen monisyisyyden selventämiseksi sen määrittelyyn liittyvää teoriaa, toiseksi käsitellään sitoutumiseen tutkitusti vaikuttavia tekijöitä yllä tavoitteiden kohdalla mainituissa neljässä kategoriassa ja lopuksi teoriassa tuodaan esille yrityksen keinoja sitoutumisen parantamiseksi. Empiirinen tutkimus toteutettiin yrityksessä sekä monivalintatyyppisiä että avoimia kysymyksiä sisältävänä kyselylomaketutkimuksena helmikuussa 2010. Useita sitoutumiseen vaikuttavia tekijöitä saatiin selville kyselyn vastauksista ja niiden merkityksellisyys suhteessa toisiinsa tarkentui niin ikään. Tutkimustuloksissa myönteisesti mielenkiintoisimpina nousivat esille yhteistyön sujuvuus niin assistenttien keskuudessa kuin lähimpien esimiestenkin välillä sekä työtehtävien haastavuus ja monipuolisuus. Assistenttien arvostuksen puute, epätasapuolinen kohtelu yrityksessä eri henkilöstöryhmien kesken sekä työtehtävien epäitsenäisyys nousivat selkeimmin esille sitoutumiseen heikentävästi vaikuttavina tekijöinä. Tutkimuksen johdosta syntyi myös kehityskeinoja sitoutumisen parantamiseksi, joista mainittakoon assistenttien työtehtävien itsenäisyyden ja vastuullisuuden lisääminen sekä sitouttamisohjelman laatiminen.
Kamera-assistentti : johdatus kamera-assistenttina toimimiseen filmituotannossa Arriflex 16 SR1 kameran kanssa
Lehtorin, yliassistentin ja assistentin sekä dosentin asemaa, tehtäviä ja tarvetta korkeakouluissa selvittäneen työryhmän muistio
TKKA-lehti
Oulun Nokia Mobile Phones:n tuotekehitysassistentin osaaminen ja osaamisen kehittäminen
Tämän opinnäytetyön tavoitteena oli laatia toimistoassistentin perehdytysopas Mediverkko Yhtymän pääkonttorille. Opas on tehty jo olemassa olleen materiaalin pohjalta, lisäksi siihen on tehty tarkistuslista, jota ei aikaisemmin ole ollut. Työ on aloitettu vuoden 2012 lopussa. Mediverkko Yhtymä on aloittanut toimintansa vuonna 2002, ja sen palveluihin kuuluvat perusterveydenhuolto, suun terveydenhuolto, hoivapalvelut sekä lasten ja nuorten palvelut. Yrityksellä ei aikaisemmin ole ollut yhtenäistä perehdytysopasta toimistoassistentille. Opinnäytetyö on toiminnallinen työ, joka on toteutettu kerätyn materiaalin pohjalta. Työssä ei siis ole asetettu tutkimuskysymyksiä, ja työn teoreettinen osa pohjautuu alan kirjallisuuteen. Teoriaosuudessa käsitellään perehdytykseen, perehdytysoppaaseen sekä toimistoassistentin työhön liittyvää teoriaa. Tavoitteena oli tuottaa perehdytysopas, joka on helposti luettava sekä kaikenkattava. Opinnäytetyön tuloksena syntyi Mediverkko Yhtymälle perehdytysopas, joka on esillä yrityksen intranetissä. Intranetissä oppaan ylläpito ja päivitys on helppoa ja nopeaa. Perehdytysoppaan sisällön suunnittelussa on ollut apuna aikaisemmin toimistoassistentin töitä tehnyt työntekijä. Osa perehdytysoppaan tiedoista on poistettu tästä raportista.
Johdon assistentin työn ennakointia korkeakoulujen ja työelämän yhteistyönä
Assistentiksi valikoituminen = Assistentrekryteringen = Assistant teacher recruitment in higher education
Nordea Markets -assistenttien kokonaisvaltaisen työhyvinvoinnin tila
Assistenttien ja juristien sisäinen asiakkuus Hannes Snellman Asianajotoimisto Oy:ssä
Mikä motivoi tilintarkastusassistenttia?
Markkinointiassistenttien työnkuvan ja osaamistarpeiden kartoitus
Assistentin rooli asianajotoimiston asiakkuudenhallinnan tukena
LaTKA viisitoistavuotias : tiivistelmä LaTKAn historiikistä
Johdon assistenttityö vuonna 2015 muutostrendien valossa
Johdon assistentti strategisen johtamisen tukena : kyselytutkimus Tradenomi HSO Sihteerit ry:lle
Tämän opinnäytetyön aiheena oli tehdä ohjekirja Maahanmuuttoviraston assistenteille. Työn aihe saatiin toimeksiantona työharjoittelun aikana keväällä 2009. Idea ohjekirjan tekemiseen tuli toimeksiantajan henkilöstöhallintoyksikön aloitteesta. Maahanmuuttovirastossa sihteerin toimenkuva tulee tulevaisuudessa muuttumaan monipuolisemmaksi ja laajemmaksi, joten ohjekirjalle tulee olemaan käyttöä. Opinnäytetyön tarkoitus oli luoda monipuolinen ja kattava ohjekirja varsinkin viraston uusille assistenteille sekä toimia mahdollisesti myös perehdyttämisen tukena. Ohjekirja sisältää yleiset ohjeet ja toimintatavat assistentin työn tärkeimmistä ja oleellisimmista tehtävistä Maahanmuuttovirastossa. Opinnäytetyö on produktityyppinen. Työn päämääränä oli luoda konkreettinen opas viraston assistenteille. Opinnäytetyötä varten tehtiin projektisuunnitelma ja -aikataulu. Projektin loppuraportti on sisällytetty viimeiseen lukuun, jossa on myös projektin johtopäätökset sekä jatkotutkimusehdotus. Opinnäytetyön sisältöä pohdittaessa apuna käytettiin avointa haastattelua. Haastateltavat olivat uusia ja pidempään virastossa työskennelleitä sihteerejä. Haastattelu antoi kuvan siitä, mitä ohjekirjaan tulee sisällyttää, sekä myös siitä, millainen ohjekirjasta kannattaa tehdä. Ohjekirja on siis koottu perustuen haastateltavien näkemyksiin sekä opinnäytetyön tekijän omaan kokemukseen. Haastattelussa kävi ilmi myös muutama asia, joissa virastolla on parannettavaa. Nämä seikat on kirjattu kohtaan 7 'Johtopäätökset ja kehittämisideat'.
Koukussa jameihin : Katja Pikkarainen pääsee Hiekkaan piirretty hirviö -esityksessä mielipuuhaansa, soittaa rumpuja
Mitä tapahtuu, kun lohikäärmeelle lisätään silmät? : kiinan kielen taitoisen suomalaisen assistentin koulutukselle asetettavat vaatimukset
Akateemisen ay-liikkeen rakentajat : Tampereen yliopiston tieteentekijät 1967-2007
Assistenttien ammattitaitovaatimuksista vuonna 2015
Kuinka Metsäliiton assisitentit jaksavat työssään?
Tiedonhallinnan ja assistentin roolin merkitys organisaatiolle : tapaustutkimus: Suomen Ammattiliittojen Keskusjärjestö SAK ry
Eläke-Fennian lakiasiain assistentin perehdyttäminen
Johdon assistentin osaamisvaatimukset vuonna 2020
Eväitä lappilaisten yritysten kehittämiseen : case Lapin innovaatioassistentti
Sopivat, pätevät ja tulosvastuulliset : huomioita assistenttien ja yliassistenttien nimityksistä
Kun tiedemies muuttuu kärpäseksi : pakina
Tämän opinnäytetyön tavoitteena oli tutkia johdon assistentin mahdollisuuksia tukea johtoa strategiaprosessissa. Tutkimuksen tarkoitus oli myös kartoittaa assistenttien kokemuksia ja selvittää, kuinka heidän toimenkuvaansa strategiaprosessissa voitaisiin kehittää. Työ on osa HAAGA-HELIA ammattikorkeakoulun Strategia käytäntöön -hanketta, jonka tavoitteena on parantaa ammattikorkeakouluopintojen imagoa organisaatioiden strategisen työn tukena. Yritysten yksi suurimmista tämänhetkisistä haasteista on saada koko organisaatio osallistumaan strategiaprosessiin. Johdon assistentti työskentelee yrityksessä johdon ja henkilöstön välissä, joten hänellä on hyvät mahdollisuudet strategisen johtamisen tukemiseen. Tutkimustulosten perusteella voidaan selventää ne tärkeimmät alueet ja toiminnot, joissa johdon assistentin panoksesta olisi eniten hyötyä. Tämä antaa mahdollisuuden parantaa ja kehittää johdon assistentin toimenkuvaa ja imagoa. Opinnäytetyö on kvalitatiivinen tutkimus. Siihen on haastateltu neljää assistenttia, jotka ovat työssään päivittäin tekemisissä strategian kanssa. Tämän lisäksi tutkimusmateriaalina on käytetty Johdon assistenttityön ja kielten koulutusohjelman opiskelijoiden tuottamia sovellusraportteja aiheesta. Raportteja varten opiskelijat haastattelivat yhteensä viittä assistenttia. Opinnäytetyön teoria- ja tutkimusosio perustuvat strategiaprosessiin. Tutkimuksesta kävi ilmi, että assistenteilla on paljon potentiaalia strategisen johtamisen tukemiseen. Pk-yrityksissä assistentit osallistuvat kokonaisvaltaisesti lähes koko strategiaprosessiin, kun taas suuremmissa yrityksissä heidän työnsä painottuu strategian monipuoliseen viestintään.    Tutkimustuloksista selvisi, miten assistentit ovat mukana yritysten strategiaprosesseissa, ja mitkä osa-alueet he kokevat vahvuudekseen. Tulosten perusteella voidaan kehittää Johdon assistenttityön ja kielten koulutusohjelmaa ja tuoda esiin assistenttien strategiaosaamista.
Reunahuomautuksia : Tampereen yliopiston assistenttiyhdistyksen 30-vuotisen sodan taipaleelta
Eräiden korkeakoulualan virkojen palkkauksen kehitys 1980-luvulla
Kehityskeskustelut asiantuntijaorganisaatiossa assistenttien kokemana
Nokia on yksi johtavista langattoman viestinnän yrityksistä. Yrityksen juuret ovat Suomessa, mutta nykyään sillä on toimintaa ympäri maailmaa. Nokia Research Center on Nokian tutkimusyksikkö, joka tutkii ja kehittää teknologiaa, joka on markkinoilla viiden tai kymmenen vuoden kuluttua. Tutkimuskeskus työllistää yhteensä 21 assistenttia eri toimipisteissä kolmessa maanosassa, joista 11 työskentelee Helsingin toimipisteessä. Tutkimuksen tavoitteena on selvittää Helsingin NRC assistenttien välisen viestinnän nykytila ja mahdolliset kehittämistarpeet assistenttien näkökulmasta. Tutkimuskysymyksinä ovat millaisena Helsingin NRC assistentit kokevat assistenttien välisen viestinnän tällä hetkellä. ja kokevatko he tarvetta assistenttien välisen viestinnän kehittämiselle. Tutkimuksessa kartoitettiin myös assistenttien omia ideoita viestinnän kehittämiselle. Tämä kvalitatiivinen tutkimus suoritettiin assistenttien keskuudessa yhteensä yhdeksän teemahaastattelun muodossa. Tutkimuksen teoreettinen osuus pohjautuu organisaatioviestintään ja sisäiseen viestintään, mutta lähdeaineistona käytettiin myös markkinoinnin ja markkinointiviestinnän teoksia. Tutkimustuloksista ei saatu yksiselitteistä vastausta assistenttien tyytyväisyydestä viestinnän nykytilaan. Puolet assistenteista kokee assistenttien välisen viestinnän heikkona ja osa kokee olevansa tyytyväinen nykyiseen tilanteeseen. Tutkimuksessa saatiin kuitenkin selville, että kaikki assistentit kaipaavat viestinnän kehittämistä. Tutkimustulosten pohjalta on luotu yksi suositus siitä, miten Helsingin NRC assistenttien välinen viestintä tulisi jatkossa järjestää. Suositus painottaa kasvokkain viestinnän tärkeyttä ja ehdottaa eri toimenpiteitä sen lisäämiseksi. Suosituksessa tarkastellaan myös tiedon ja osaamisen jakamisen lisäämistä sekä viestinnän sisältöjä ja kanavia.
Assistentin hyödyntäminen opetuksen tukena
Helsingin hovioikeus hallinnon virkamiehen näkökulmasta : johdon assistentin opas
Tämän opinnäytetyön tarkoituksena oli laatia toimenkuva assistentille Maillefer Extrusion Oy:ssä. Yrityksessä työskentelee assistentteja taloushallinnossa, markkinoinnissa, viennissä, dokumentoinnissa sekä yleisissä toimistotehtävissä. Opinnäytetyö käsittelee vain yleisiä toimistotehtäviä ja toimitusjohtajan asioita hoitavan assistentin toimenkuvaa.    Aineiston kerääminen aloitettiin syksyllä 2010. Toimenkuvan kartoittamiseen käytettiin assistentin työtä ja toimenkuvan laatimista käsittelevää lähdekirjallisuutta. Työtehtävien selvittämiseen hyödynnettiin lisäksi käytännössä saatua työkokemusta assistentin työstä. Tietoa saatiin myös havainnoimalla työympäristöä ja assistentteja työssään Maillefer Extrusion Oy:ssä.    Opinnäytetyössä käsitellään assistentti – ja sihteerinimikkeiden määrittelyä, assistentin työtehtäviä, yhteistyötä esimiehen kanssa, roolia organisaatiossa, tieto- ja taitovaatimuksia sekä ammatin tulevaisuutta. Lisäksi määritellään toimenkuva ja toimenhaltijalle asetettavat vaatimukset sekä pohditaan toimenkuvan määrittelyn hyötyjä työnantajalle ja työntekijälle.    Opinnäytetyön tuotoksena syntyi toimenkuva, joka koostuu tärkeimmistä assistentin työtehtävistä. Toimenkuva sisältää assistentilta odotettavat ominaisuudet, valmiudet, vastuut ja roolin organisaatiossa.
Johdon assistentin toimenkuva Laitilan Wirvoitusjuomatehtaalla vuonna 2010
Opinnäytetyö tehtiin toimeksiantona suomalaiselle kansainväliseen liikejuridiikkaan erikoistuneelle asianajotoimistolle. Tutkimuksen tavoitteena oli tutkia assistentin roolia ja tehtäviä yrityksen asiakkuudenhallinnan tukena. Tutkimus keskittyy erityisesti tulevan asiakkuudenhallintajärjestelmän käyttöönottoon ja asiakkuudenhallinnan toimintatapojen kehittämiseen. Opinnäytetyössä käsitellään yrityksen asiakkuudenhallintaa ainoastaan yrityksen assistenttien ja viestintäkoordinaattorin näkökulmasta.     Tutkimuksen teoreettisen osan lähdemateriaali koostuu pääosin asianajopalveluihin, niiden markkinointiin sekä asiakkuudenhallintaan ja sen käyttöönottoprosessiin liittyvästä kirjallisuudesta. Tutkimuksen empiirinen osuus perustuu laadulliseen tutkimukseen ja tutkimusmenetelmänä käytettiin puolistrukturoitua teemahaastattelua. Tutkimukseen haastateltiin yrityksen 10 assistenttia ja viestintäkoordinaattori. Haastattelut suoritettiin maaliskuussa 2011 ja haastattelukysymykset keskittyivät tarkastelemaan muun muassa assistentin roolia asiakkuudenhallinnan tukena, asiakkuudenhallinnan nykytilaa ja sen kehittämistä yrityksessä sekä asiakkuudenhallintajärjestelmän käyttöönottoa.     Tutkimustulokset osoittivat, että asiakkuudenhallintajärjestelmän käyttöönotto on haastateltavien mukaan erittäin toivottu ja odotettu muutos yritykselle. Asiakkuudenhallintajärjestelmän odotetaan selkeyttävän ja nopeuttavan asiakkuudenhallintaa sekä parantavan asiakaspalvelun laatua. Lisäksi se parantaa tietojen hyödynnettävyyttä, luotettavuutta ja ajantasaisuutta. Tutkimustulosten perusteella voidaan todeta käyttöönottoprosessin suurimmiksi haasteiksi mahdollinen muutosvastarinta, henkilöstön sitouttaminen ja kouluttaminen järjestelmän käyttöön sekä asiakastietojen vieminen järjestelmään.     Asiakkuudenhallintajärjestelmän käyttöönottoprojektin yhteydessä yrityksen tulisi panostaa erityisesti sisäiseen markkinointiin ja viestintään. Jatkossa voitaisiin tutkia sitä, miten juristit on saatu sitoutettua asiakkuudenhallintajärjestelmän käyttöön sekä miten he kokevat sen mahdollisesti tehostaneen asiakkuuksien hoitoa ja omaa työntekoa.
Assistentin työtehtävät tilintarkastajan ohjauksessa
Painoviestinnän perustutkinto : ulkoasun toteuttajan koulutusohjelma, painotuotantoassistentti, painotekniikan koulutusohjelma, painotuotantoassistentti
Ääniväinö Olli
Työelämä kehittyy jatkuvasti. Monet muutostrendit, kuten monikulttuurisuus ja prosessien sähköistyminen ja nopeutuminen luovat uudenlaisia haasteita sekä työntekijälle että yrityksille. Tämän tutkimuksen tavoitteena oli kartoittaa assistenttien ammattitaitovaatimuksia vuonna 2015. Työssä keskityttiin sekä assistentin ominaisuusvaatimuksiin että aseman ja työnkuvan sisällön muuttumiseen. Tutkimuksen aineisto saatiin haastattelemalla kasvotusten yhdeksää esimiestä ja litteroimalla vastaukset kirjalliseen muotoon. Haastatelluista seitsemän oli yksityiseltä ja kaksi julkiselta sektorilta. Tutkimusaineisto analysoitiin kvalitatiivista tutkimusmenetelmää käyttäen. Lisäksi perehdyttiin aiheeseen liittyvään kirjallisuuteen ja muuhun lähdeaineistoon. Aihe tutkimukselle saatiin toimeksiantona HAAGA-HELIA ammattikorkeakoululta keväällä 2008. Haastattelut tehtiin kesä-elokuussa 2008. Aiheanalyysi ja tutkimussuunnitelma valmistuivat syksyllä 2008. Tämän jälkeen tutkimustulokset analysoitiin lopulliseen muotoonsa. Tulokset kertovat assistenttityön olevan muuttumassa yhä erikoistuneempaan ja sisältöä tuottavampaan suuntaan.  Olennaista tietoa on osattava löytää nopeasti ja tehokkaasti, monipuolisia menetelmiä käyttäen. Tieto- ja viestintäteknologian kehityksen myötä työn sitoutuneisuus aikaan ja paikkaan vähenee. Tekniikan kehityksessä on pysyttävä ajan hermoilla ja jatkuva oppiminen nähdään assistenttityössä keskeisenä prosessina.
Assistentin toimenkuva Maillefer Extrusion Oy:ssä
Millainen on hyvä yliopisto-opettaja?
Assistentin oikeusturva : säännöksiä, ohjeita ja kannanottoja
Tutkimuksen tavoitteena oli selvittää, millaisia mielikuvia suomalaisilla työnantajilla on sihteerien ja assistenttien ammattiryhmästä. Opinnäytetyössä tutkittiin työnantajien tietämystä erilaisista sihteerien nimikkeistä, kuten HSO-sihteeristä ja tradenomi, HSOsta. Haluttiin tietää, millä sektorilla työskentelevät henkilöt tuntevat eri nimikkeet parhaiten. Samalla selvitettiin, onko naistyönantajilla parempi tietämys kuin miehillä ja minkä ikäiset työnantajat osaavat parhaiten erottaa nimikkeet toisistaan. Opinnäytetyön teoriaosuudessa käsitellään tutkimuksessa käytettyjä keskeisiä käsitteitä: mielikuvia ja imagoa. Ihmiset luovat mielikuvia ja imagoja uusista asioista aikaisempien kokemustensa perusteella. Syntynyttä mielikuvaa on vaikea muuttaa myöhemmin. Tutkimuksen teoriaosuudessa paneudutaan myös HSO-sihteerien ja tradenomi, HSOiden historiaan, ja selvitetään erilaisia koulutusmahdollisuuksia henkilöille, jotka haluavat kouluttautua sihteeriksi tai assistentiksi. Tutkimuksen empiirinen osuus tehtiin kvantitatiivisen tutkimusmenetelmän avulla. HAAGA-HELIA ammattikorkeakoulun yhteistyökumppaneiden rekisteristä hankitulle perusjoukolle lähetettiin sähköinen kyselylomake. Perusjoukko käsitti eri aloilla toimivia eri-ikäisiä työnantajia yhteensä 485 kappaletta. Vastausprosentti kyselyn kysymyksissä oli vähimmillään 22,7 % ja enimmillään 25,4 %. Tutkimustuloksista kävi ilmi, että yksityisellä sektorilla toimivat yli 40-vuotiaat naispuoliset työnantajat tuntevat sihteerin, HSO-sihteerin ja tradenomi, HSOn erot parhaiten. Vastauksista selvisi myös, että suurin vaikuttaja työnantajien ammattiryhmän tuntemukseen oli vastaajan oma työpaikka. Tuntemukseen vaikutti myös lehdistö sekä sähköinen media eli televisio ja Internet.Tulosten perusteella suomalaiset työnantajat osaavat keskinkertaisesti erottaa toisistaan erilaiset sihteeri-nimikkeet. HSO-sihteerien ja tradenomi, HSOiden ammattitaitoisuutta ja osaamista tulisi markkinoida enemmän, jotta muuallakin kuin yksityisellä sektorilla työskentelevät naiset osaisivat erottaa nimikkeet tavallisesta sihteeri-nimikkeestä.
Johdon assistentti strategisen johtamisen tukena : Kyselytutkimus Tradenomi HSO Sihteerit ry:lle
Yliopiston assistenttien ja amanuenssien palkkataistelu
Jäsentiedote
Tämän opinnäytetyön tavoitteena oli laatia toimenkuva Kotkan Satama Oy:n hallintojohtajan assistentille. Hallintojohtajan assistentti -nimike otettiin käyttöön Kotkan Satama Oy:ssä vasta keväällä 2007, kun kyseiseen toimeen palkattiin henkilö, joka kuitenkin pian palkkaamisensa jälkeen jäi äitiyslomalle. Hallintojohtajan assistentin toimenkuvan kartoitus- ja suunnittelutyö oli yhtiössä edelleen tekemättä keväällä 2009, jolloin hallintojohtaja ehdotti opinnäytetyöni aiheeksi kyseisen toimenkuvan laatimista. Kesä-elokuussa 2009 tehtyjen avoimien haastatteluiden avulla kartoitettiin tiettyjä vaatimuksia ja odotuksia, joita Kotkan Satama Oy:n hallintojohtajalla, markkinointipäälliköllä ja yhteyspäälliköllä oli kyseistä toimenkuvaa kohtaan. Aineistoa toimenkuvan laatimiseen saatiin myös havainnoimalla hallintojohtajan työskentelyä sekä assistentin työympäristöä ja pohtimalla näiden asioiden vaikutusta assistentin työhön. Toimenkuvan kartoitustyössä on hyödynnetty ja sovellettu sekä lähdekirjoista saatua teoreettista tietoa että työharjoittelussa saatua käytännön kokemusta assistentin työstä Kotkan Satama Oy:ssä. Opinnäytetyön tuotoksena syntyi toimenkuva, joka sisältää Kotkan Satama Oy:n hallintojohtajan assistentin tärkeimpien tehtäväkokonaisuuksien lisäksi myös valmiuksia, vastuita ja ominaisuuksia, joita häneltä odotetaan.
Rauhallinen, huolellinen ja luotettava : kamera-assistentin työ videotuotannossa
Linnunlaulu avasi uuden maailman
Syntitehdas
Assistenttien verkostoituminen Stora Enso Oyj:n pääkonttorissa
Opinnäytetyö tarkastelee assistenttien tiimiytymistä muutoksena asiantuntijaorganisaatiossa, sekä sen vaikutuksia assistenttien ja esimiesten työhön. Tutkimuksen tarkoituksena on selvittää, miten muutos assistenttien sekä muutosjohtajien mielestä toteutui, mitä assistenttien tiimityöskentely on sekä miten tiimeihin rekrytoidut assistenttiesimiehet työskentelevät tiiminvetäjinä. Opinnäytetyö tuo esille myös eri mahdollisuuksia kehittää assistenttitiimityötä sekä assistenttiesimiestyötä. Asiantuntijaorganisaation tärkeä tukiryhmä ovat assistentit, joiden työn kehittäminen ja tehostaminen on asiantuntijoiden työn kannalta olennaista. Heidän työtään tukevat ensisijaisesti assistenttiesimiehet. Asiantuntijaorganisaatiossa toivottiin, että assistenttien tiimiytyminen edistäisi assistenttien sekä asiantuntijoiden välistä vuorovaikutusta, toisi esimiehen lähemmäksi assistentteja sekä kasvattaisi assistenttien omaa asiantuntijuutta. Opinnäytetyö on rajattu koskemaan asiantuntijaorganisaation päätoimipistettä ja sen assistentteja ja assistenttiesimiehiä. Tutkimus keskittyy pääasiallisesti assistenttien ja heidän assistenttiesimiestensä työskentelyn tutkimiseen tiimissä sekä muutoksen toteuttamiseen. Työ tuo myös ideoita assistenttien ja esimiesten työskentelyn ja asiantuntijuuden tehostamiselle. Assistenttien tuki asiantuntijoille on organisaation toiminnan kannalta erittäin olennaista, joten työ huomioi myös tämän näkökulman. Tutkimus toteutettiin syksystä 2013 kevääseen 2014 haastattelemalla kaikkia organisaation assistentteja, assistenttiesimiehiä sekä muutosjohtajia. Tutkimusmenetelmä opinnäytetyössä on laadullinen. Tutkimustuloksista selvisi assistenttien olevan tyytyväisiä tiimimalliin, vaikka arvostuksen tunne, keskinäinen vuorovaikutus ja asiantuntijuus vaativat edelleen kehittämistä. Esimiehen rooli on tämän kaiken kehittämisessä oleellisen tärkeää.
L&T Oyj:n palkkahallinnon laskenta-assistentin ohjekirja
Helsingin yliopiston assistenttikunta : selvitys assistenttien ikä- ja tutkintorakenteesta, vaihtuvuudesta ja sijoittumisesta vuosina 1982-1986 sekä vertailua vuosiin 1975-1981
Helena Lako 30.5.1930-31.3.2015
Tämä opinnäytetyö käsittelee johdon assistentin roolia strategisen johtamisen tukena. Kilpailu kovenee liike-elämässä entisestään, jolloin hyvä strategia ja sen onnistunut jalkauttaminen ja viestiminen koko organisaatiolle on yhä tärkeämpää. Tämä on kuitenkin koettu organisaatioissa usein hyvin haasteelliseksi. Tavoitteena oli tutkia, voisiko johdon assistentin roolin kehittäminen auttaa organisaatiota strategiatyössä ja samalla monipuolistaa johdon assistentin toimenkuvaa ja parantaa imagoa. Touko-kesäkuun 2010 aikana Tradenomi HSO Sihteerit ry:n jäsenille lähetettiin sähköpostitse kuukausittaisen tiedotteen mukana linkki sähköiseen kyselyyn, jotta voitiin kartoittaa johdon assistenttien tämän hetkinen kiinnostus, tietämys ja kokemus strategiatyöstä. Lisäksi muutamaa kyselyyn vastannutta haastateltiin lokakuun 2010 aikana erikseen liittyen heidän omiin kokemuksiinsa ja toimenkuviinsa strategisen johtamisen tukena. Kohdistamalla kysely ainoastaan Tradenomi HSO Sihteerit ry:n jäsenille tutkimus rajattiin niin, että vastaaja on joko HAAGA-HELIA ammattikorkeakoulun johdon assistenttityön ja kielten koulutusohjelmassa opiskeleva tai sieltä tai Helsingin Sihteeriopistosta valmistunut henkilö. Tutkimuksessa selvisi, että strategiaprosessi on edelleen suurimmaksi osaksi johdon harteilla, eikä johdon assistentteja juurikaan käytetä etenkään strategian suunnitteluvaiheissa. Suurin osa assistenteista kokee roolinsa strategiaprosessissa olevan vähemmän tärkeä tai ei lainkaan tärkeä. Yli puolet vastaajista olisi kuitenkin kiinnostuneita osallistumaan tehokkaammin strategiaprosessiin. Sekä johdon että johdon assistenttien tietämystä johdon assistentin roolin mahdollisuuksista tulisi lisätä, sillä johdon assistentin roolissa olisi paljon kasvupotentiaalia, joka hyödyttäisi organisaatioita strategiatyössä erityisesti strategian jalkauttamisessa.
Assistenttien ja esimiesten välinen yhteistyö M-real Oyj:ssä
Assistenttien asema ja tehtävät korkeakouluissa : 1.
Korkeakoululaitoksen kehitys ja alemman opettajakunnan asema
Työnantajien mielikuvia ammattiryhmästä : vertailussa sihteerit, HSO-sihteerit ja tradenomi HSO:t
Jokainen kätkee sisäänsä ehjän helmen
Työnantajien mielikuvia ammattiryhmästä - vertailussa sihteerit, HSO-sihteerit ja tradenomi, HSOt
Opetussuunnitelma media-assistentille : alan opettajana opetussuunnitelmaa kehittämässä media-assistenteille Kainuun ammattiopistossa
Pilviä ei voi rakentaa : puheenvuoroja tieteestä, yliopistosta ja nuoren tutkijan asemasta
Sihteerin työ on muutosvaiheessa. Sihteerit ovat nykyisin yhä useammin  assistentteja, oman työnsä moniosaavia ammattilaisia, jotka tekevät monipuolisempia ja vastuullisempia työtehtäviä kuin muutama vuosikymmen sitten. Asssistentin asemaa esimiehensä työparina korostetaan yleisesti. Tässä opinnäytetyössä aiheena on assistenttien ja esimiesten yhteistyö ja sihteerin työn muutokset. Tutkimukseni tarkoituksena oli selvittää, miten ja millaisena M-realin  pääkonttorilla työskentelevät sihteerit ja assistentit kokevat yhteistyönsä  esimiestensä kanssa, sekä millaisia kehitysehdotuksia heillä on omaa työtään  koskien. Etsin vastausta erityisesti seuraaviin kysymyksiin:  - Millainen on vuorovaikutus assistenttien ja esimiesten välillä?  - Miten tieto kulkee esimieheltä assistentille ja päinvastoin?  - Miten assistentit kokevat esimieheltä saadun palautteen?  - Miten assistentin työnkuva on määritelty ja miten assistentit voivat vaikuttaa  omaan työhönsä?  Työni oli toimeksianto M-real Oyj:stä, ja sen kautta pyrin tuomaan yritykselle  tietoa aiheesta, josta ei ole tehty moniakaan tutkimuksia. Tutkimuksen  näkökulma oli sihteerin ja assistentin työssä sekä siinä, miten esimiehen työllä  ja esimiehellä henkilönä on vaikutusta siihen, millaisena sihteeri tai assistentti  kokee oman työnsä ja roolinsa. Työ on laadullinen opinnäytetyö, ja sitä varten  haastattelin kahdeksaa yrityksen pääkonttorin sihteeriä ja assistenttia. Tutkimuksen tulokset osoittavat, että vuorovaikutus M-realin pääkonttorin assistenttien ja esimiesten välillä on enimmäkseen hyvä, mutta viestinnässä  ja kommunikaatiossa on kehitettävää. Erityisesti tiedon kulku esimieheltä  assistentille koetaan ongelmalliseksi, mihin suurimpana syynä on ajan puute. Assistentit näkevät omat vaikutusmahdollisuutensa melko rajallisina ja  toivovat enemmän itsenäisiä vastuualueita työhönsä. Assistentit kokevat  olevansa enemmän alaisen kuin tasavertaisen työparin asemassa  esimiehensä kanssa työskennellessään. Oli kuitenkin ilahduttavaa havaita, että assistentit ovat halukkaita ja valmiita kehittämään omaa sekä  yhteistyötään esimiestensä kanssa.
Lavasteassistentin koulutus : uutta aikuiskoulutuksessa
Assistentin urakehityksen toteuttaminen Yritys X:ssä
Myynti- ja tilaus-toimitusprosessin tehostaminen assistentin toimenkuvan kautta : case: More On Oy
Matkalla sisäistyvään kuntoutumiseen
Siipipeili maassa, nokka kohti taivasta
TKKA kaksi vuosikymmentä
Assistenttien kielitaidon tarve työelämässä Kymenlaakson alueella
Sitoudutaanko? : assistenttien sitoutumiseen vaikuttavia tekijöitä asianajotoimistossa ja kenoja sitoutumisen parantamiseksi
Assistentin opas työnhakuun
Johdon assistenttien ja sihteerien motivaatio
Korkeakoulujen opettajakunnan vaihtuvuudesta ja ikärakenteesta vuosina 1967-79 : "Kadotetun tutkijasukupolven ongelma" Suomessa
Assistenteista tieteentekijöiksi : Joensuun yliopiston tieteentekijät ry.1970-2000
Korkeakoulut kilpailukykyisiksi
2000-luvun sihteeri : hallinnon monimuotoammattilainen
Mielikuvia asianajotoimistosta assistentin työpaikkana
Assistenttien asema ja tehtävät korkeakouluissa. 1
Toimistoassistentin perehdytysopas Mediaverkko Yhtymälle
Pentti peilimaailmassa
Pentti peilien takana : Peilimaassa-runoteoksen pohdintaa
Assistenttien työn kehittämisen merkitys : sitouttamisen huomioiminen läpi organisaation
Organisaatioissa on useita erilaisia rooleja. Rooleihin vaikuttavat mm. persoonat, osaamiset ja  vuorovaikutustilanteet. Assistentit ovat usein merkittävässä asemassa työyhteisöissä. Organisaatioiden  tulisikin kehittää assistenttien työtä ja ottaa heidät huomioon sitouttamisprosesseissa.  Tässä opinnäytetyössä keskitytään kohdeorganisaation assistenttien roolin ja aseman näkyvyyteen  työyhteisössä.  Kehittämishankkeen alkuperäisenä tavoitteena oli muokata kohdeorganisaation assistenteille  uudet assistenttiprofiilit. Kokonaisuus kasvoi kuitenkin laajemmaksi, ja tutkimuskohteeksi  muodostui lopulta koko assistenttityö ja sen kehittämiskohteet. Tavoitteena oli näkyvyyden  lisäksi kehittää assistenttien työn kuvaa ja kasvattaa assistenttityön arvostusta.  Opinnäytetyön teoriaosassa tarkastellaan työrooleja, sitouttamisen merkitystä urakehitykseen  sekä muutoksiin sopeutumista. Teoreettinen viitekehys on rakennettu ajatellen  kohdeorganisaation assistenttien tilannetta sekä organisaatiossa tapahtuneita muutoksia.  Kehittämishanke on toteutettu laadullisina menetelminä, joista on käytetty kehittävän  työntutkimuksen menetelmää, havainnointitutkimusta sekä sähköpostikyselyä.  Assistenteille pidettiin kaksi työpajaa, joiden toteutusta havainnoitiin objektiivisesti. Opinnäytetyöntekijän  roolina oli toimia työpajojen fasilisaattorina, ohjata toimintaa ja tarvittaessa viedä  keskustelua eteenpäin. Kehittämishankkeen tulosten osuus on osittain salainen.  Opinnäytetyön tuloksena kohdeorganisaatiolle esiteltiin työpajojen, havainnointien ja sähköpostikyselyn  tulokset sekä myös uusi assistenttiprofiilimalli. Tulosten perusteella kerrottiin näkemyksiä  ja konkreettisia ehdotuksia assistenttityöhön liittyen sekä pohdittiin mahdollisia jatkotyöprosesseja.  Näillä toimenpide-ehdotuksilla pyrkimyksenä on kohottaa assistenttien roolin, aseman  ja arvostuksen tasoa kohdeorganisaatiossa.
Johdon assistenttiopiskelijoiden asenteet strategisen johtamisen tukitehtäviin
Toiminnallinen opinnäytetyöni rakentuu prosessiajattelusta ja –johtamisesta sekä myyntiassistentin työstä koostuvasta teoriaosuudesta sekä assistentin toimenkuvan myynti- ja tilaus-toimitusprosessissa ohjeistavasta Myyntiassistentin käsikirjasta. Opinnäytetyöni on toimeksianto Myynti ja Markkinointi More On Oy:lle.     Prosessiajattelun päätarkoituksena on hahmottaa yrityksen toiminta funktionaalisten, toisistaan irrallisten osastojen sijaan horisontaalisina asiakkaalle arvoa tuottavina koko organisaation läpi kulkevina toimintoketjuina. Tätä kautta esimerkiksi työntekijöiden on helpompi nähdä oma roolinsa organisaatiossa ja oikeasti tärkeät eli asiakaslähtöiset toiminnot nousevat esille.     Prosessijohtaminen on yrityksen suorituskyvyn parantamista sen ydinprosessien uudistamisen kautta. Prosessijohtaminen on jakautunut useisiin eri koulukuntiin, joiden erot ovat lähinnä samojen asioiden tärkeyden painotuksissa. Prosessijohtaminen korostaa asiakkaille arvoa tuottamattomien toimintojen vähentämistä tai kokonaan poistamista sekä kustannuslaskelmien kohdistamista yksittäisiin prosesseihin ja toimintoihin osastojen sijaan.    Myyntiassistenttien toimenkuvat vaihtelevat suuresti yrityksittäin, mutta hyvin vaihtelevat ja monipuoliset työtehtävät kertovat paljon tehtävien hoitajien laaja-alaisesta ja monipuolisesta osaamisesta. Nykyisillä myyntiassistenteilla on muun muassa vahvat kieli- ja IT-taidot ja sekä asiakaspalvelu että tiimissä työskentelyn taidot ovat heidän ammatissaan keskeisiä.    Opinnäytetyöni päätehtävänä oli koota ja luoda ohjeistus myyntiassistentin työtehtävistä More Onin myynti- ja tilaus-toimitusprosessissa alkaen aina asiakaskontatoinnista ja päättyen jälkihoitoon. Myyntiassistentin käsikirja –nimellä kulkeva ohjekirja kattaa suurimman osan assistentin toimenkuvasta kohdeyrityksessä ja on paitsi toimintaohje assistentille, myös kirjallinen ohjeistus myynti- ja tilaus-toimitusprosessin kulusta koko yritykselle. Myyntiassistentin käsikirja on apuna uuden assistentin perehdytyksessä auttaen tätä löytämään oman roolin ja työnkuvan prosessissa ja mahdollistaen näin itsenäisen ja omatoimisen työskentelyn luoden edellytykset paremmalle ja tehokkaammalle myynti- ja tilaus-toimitusprosessille.
Tarjouspohjat ja koulutus assistenteille asiantuntijaorganisaatiossa
Hannes Snellman Asianajotoimisto Oy on yksi Suomen suurimpia liikejuridiikkaan keskittyneitä asianajotoimistoja. Yritys toimii Suomen lisäksi myös Ruotsissa ja Venäjällä. Toimisto palkkaa maailmanlaajuisesti noin 250 työntekijää, joista suurin osa on assistentteja ja juristeja.  Asianajotoiminta on vaativaa tiimityöskentelyä, jossa jokaisen työntekijän ponnistelut vaikuttavat työn lopulliseen tulokseen. Juristi ei ole yksin vastuussa ulkoiselle asiakkaalle tarjotusta palvelusta. Sen sijaan assistentin ja juristin yhteistyön sujuvuudella on suuri merkitys tarjotun palvelun laatuun. Oheisen opinnäytetyön tavoitteena on selvittää Hannes Snellman Asianajotoimisto Oy:ssä työskentelevien assistentti-juristi -työparien sisäisen asiakkuuden taso, eli miten hyvin sisäinen palvelu toimii assistenttien ja juristien päivittäisessä yhteistyössä. Opinnäytetyön teoriaosassa käsitellään sisäistä markkinointia, sen toteutusta sekä sen hyödyntämistä yrityksen kilpailukyvyn tehostajana. Lisäksi avataan sisäisen asiakkaan käsite ja pohditaan, miten laadukasta sisäistä asiakaspalvelua tulisi toteuttaa. Tutkimus suoritettiin kvantitatiivisen survey-tutkimuksen avulla. Tutkimus rajattiin käsittelemään Hannes Snellman Asianajotoimisto Oy:n Helsingin toimistossa työskenteleviä assistentteja ja juristeja. Kohderyhmälle lähetettiin tammikuussa 2009 sähköinen kyselylomake, johon he vastasivat työaikanaan. Saatujen vastausten perusteella tehtiin johtopäätökset ja esitettiin toimeksiantajalle kehitysehdotuksia toiminnan parantamiseksi. Kyselyn vastausprosentiksi saatiin 34 %. Tutkimustulosten perusteella päädyttiin siihen tulokseen, että assistenttien ja juristien sisäinen asiakkuus Hannes Snellman Asianajotoimisto Oy:n Helsingin toimistossa on hyvällä tasolla. Sekä assistentit että juristit ovat pääosin tyytyväisiä yhteistyön laatuun ja kokevat työskentelyn työparin kanssa mielekkääksi ja sujuvaksi. Eniten kehittämistä vaatii assistenttien työmotivaation lisääminen ja uusien haasteiden tuominen toimenkuvaan. Puutteita havaittiin myös palautteen antamisessa ja saamisessa työparien välillä. Lisäksi työparien välistä tiedonkulkua ja kommunikointia häiritsee työpisteiden kaukainen etäisyys toisistaan, johon toivottiin muutosta.
Tiivistelmä.
Tilintarkastajan apulainen
Assistentteja on kilpailutettava
"Kekkoslapsesta" runoilijaksi ja vammaisten äänitorveksi
Selvitys Tampereen yliopiston assistenttien ja yliassistenttien työajankäytöstä vuonna 1996
Vammaisten nuorten koulutusuraa tutkiva Pentti Murto : syrjästä ei ole helppo nousta selviytyjäksi
Hyvinvointi on henkilökohtainen kokemus, jonka jokainen kokee omalla tavallaan. Hyvinvointia ja pahoinvointia ihmisille aiheuttavat eri tekijät. Tässä tutkimuksessa tutkitaan kokonaisvaltaista työhyvinvointia. Kokonaisvaltainen työhyvinvointi koostuu henkilön fyysisestä, psyykkisestä ja sosiaalisesta hyvinvoinnista.  Tämän opinnäytetyön tavoitteena oli selvittää mikä on Nordea Marketsissa työskentelevien assistenttien kokonaisvaltaisen työhyvinvoinnin tila ja löytää merkittävimmät tekijät, jotka vaikuttavat työhyvinvointiin positiivisesti ja negatiivisesti. Tutkimuksen näkökulmana olivat yksilöt ja heidän kokemuksensa työhyvinvoinnista. Tämä tutkimus on kvalitatiivinen eli laadullinen tutkimus. Kohderyhmä koostui viidestä Nordea Marketsissa työskentelevästä assistentista. Aineistonkeruumenetelmänä käytettiin puolistrukturoitua haastattelua. Haastattelut toteutettiin yksilöhaastatteluina. Tutkimustuloksista käy ilmi, että assistentit kokevat oman kokonaisvaltaisen työhyvinvointinsa tilan hyväksi tai melko hyväksi. Merkittävimmin tähän vaikuttavat iloinen ja kannustava työilmapiiri ja mukavat työkaverit. Muita työhyvinvointia tukevia tekijöitä olivat muun muassa hyvä johtaminen ja toimivat työvälineet. Työpahoinvointia assistenteille aiheuttavat eri tekijät. Työhyvinvointia vähentävät merkittävimmin negatiivisuus ja kannustuksen puute työyhteisössä, väsymys, vähäinen liikunta sekä liiallinen kiire ja stressi. Työpahoinvointia oli aiheutunut myös työympäristössä olevasta pölystä. Tutkimustulosten perusteella assistentit kokevat kokonaisvaltaisen työhyvinvoinnin osa-alueista etenkin psyykkisen ja sosiaalisen työhyvinvoinnin tärkeinä, sillä haastavat työtehtävät ja mukavat työkaverit ovat tekijöitä, jotka ylläpitävät ja edistävät assistenttien kokonaisvaltaista työhyvinvointia merkittävimmin.
