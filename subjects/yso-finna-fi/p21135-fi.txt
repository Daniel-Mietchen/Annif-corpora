http://www.yso.fi/onto/yso/p21135 kinaasit
kinaasit kinaasit
TIE ja TEK reseptorityrosiinikinaasien vasta-aineiden valmistus ja testaus
Prk-1 ja Prk-2 Pim-kinaasien ortologeina
Solunjakautumiseen vaikuttavien tekijöiden keskinäinen yhteistyö ja rinnakkaissäätely tunnetaan puutteellisesti. Pienetkin poikkeamat näiden säätelymekanismien toiminnassa saattavat johtaa merkittäviin muutoksiin solun käyttäytymisessä, kuten esimerkiksi pahanlaatuisten kasvainten muodostumiseen. Solujen tuottamat liukoiset kasvutekijät, kuten fibroblastikasvutekijä-2 (FGF-2) ovat solunjakautumisen keskeisiä säätelijöitä. Kasvutekijän sitoutuminen solunpinna reseptoriin johtaa reseptorin ja solunsisäisten signaalinvälitysteiden aktivoitumiseen. Keskeisin kasvutekijöiden aktivoima solunjakautumista säätelevä signaalinvälitystie on ns. Ras/ERK-tie. Solunjakautumista ohjaavista proteiineista tärkeimpiä ovat sykliinit ja sykliini riippuvaiset proteiinikinaasit (CDK). Keskenään nämä proteiinit muodostavat toiminnallisia komplekseja, jotka säätelevät muiden solunjakautumisen osallistuvien proteiinien toimintaa. Sykliini-CDK-kompleksien aktiivisuutta säätelevät useat erilaiset CDK-inhibiittoriproteiinit, kuten esimerkiksi p21Cip1. Filosofian kandidaatti Juha-Pekka Pursiheimo tutkii cAMP-riippuvaisen proteiini kinaasin eli ns. proteiinikinaasi A:n (PKA) vaikutusta FGF-2:n indusoimaan Ras/ERK-signaalinvälitystien aktivoitumiseen. PKA välitteinen kasvutekijäsignaalin säätely muuttaa CDK-inhibiittoriproteiinin p21Cip1 määrää solussa ja vaikuttaa solunjakautumisen etenemiseen. Tutkimuksen tavoitteena on selvittää mekanismit havaitun ilmiön taustalla. Tutkimustyö tehdään professori Markku Jalkasen tutkimusryhmässä Turun Biotekniikan keskuksessa. Opinnäytetyönä, joka on osa Pursiheimon väitöskirjatyötä valmistettiinkontrollimenetelmä, jonka avulla on mahdollista seurata Ras/ERK-signaalinvälitystien yliaktivaation aiheuttamia muutoksia solun jakautumista säätelevien proteiinien ilmentymisessä ja käyttäytymisessä ilman, että häiritään solun rinnakkaisten signaalinvälitysteiden toimintaa. Työssä käytettiin fuusioproteiinia jossa Raf-1 proteiinin aktiivoitunut katalyyttinen alayksikkö on fuusioitu ihmisen estrogeenireseptorin ligandia sitovaan osaan (ΔRaf-1: ER [DD]). Käsiteltäessä soluja estrogeenireseptoriosaan fuusioproteiinin kolmiulotteinen rakenne muuttuu siten, että aktiivinen Raf-1 osa paljastuu, jolloin se spesifisesti aktivoi Ras/ERK-signaalinvälitystien. Kontrollimenetelmän pystyttäminen Ras/Erk-tien yliaktivaation aiheuttamien muutosten seuraamiseen onnistui. Työn tuloksena saatua menetelmää voidaan hyödyntää tutkimuksissa joilla selvitetään Ras/ERK-signaalinvälitystien roolia solun erilaisten fysiologisten vasteiden säätelyssä.
Pim-kinaasien vaikutukset N2A-neuroblastoomasolujen elinkykyyn
Ras/ERK -signaalinvälitystien säätely Raf-1-estrogeenires[e]ptori fuusioproteiinin avulla
Opinnäytetyömme tarkoituksena oli selvittää Val201-peptidin vaikutuksia hormoniriippuvaisten rintasyöpäsolujen signaalinsiirtoon. Työn tilaajana oli ValiRx Plc:n tytäryhtiö ValiFinn Oy, joka toimii Oulun ammattikorkeakoulun tiloissa. Työ toteutettiin projektina. Työlle asetettiin kolme päätavoitetta, jotka olivat selvittää, vaikuttaako Val201-peptidi estävästi hormoniriippuvaisten rintasyöpäsolujen signaalin siirtymiseen estrogeenin sitoutuessa reseptoriinsa, pystyykö Val201-peptidi estämään signaalinsiirtäjäkinaasin (Src) kiinnittymistä reseptorin solukalvon sisäpuoliseen osaan sekä pystyykö Val201-peptidi estämään estrogeenivälitteisen ERK2-stimulaation ja siten solusyklin etenemisen S-vaiheeseen. Kokeita varten viljeltiin MCF-7-rintasyöpäsoluja, joita altistettiin eri pitoisuuksille estrogeeni- ja Val201-liuoksia. Saadut näytteet analysoitiin määrittäen niistä kokonaisproteiinipitoisuudet, fosforyloituneiden Src:n ja ERK:n sekä kokonais-ERK:n pitoisuusmuutokset. Kinaasimääritykset tehtiin semikvantitatiivisesti ja tuloksista muodostettiin pylväsdiagrammit pitoisuuserojen havainnollistamiseksi. Reagenssien määrä oli rajallinen, joten rinnakkaismäärityksiin ei ollut mahdollisuutta. Kokeistamme saatujen tulosten perusteella Val201-peptidi on potentiaalinen lääke rintasyövän hoitoon, joskin lisätutkimuksia tarvitaan. Tulostemme mukaan Val201-peptidillä vaikuttaisi olevan suotuisissa olosuhteissa estävä vaikutus estrogeenivälitteiseen signaalinsiirtoon.
pH ja rihmastopahkojen kehitysvaihe vaikuttavat perunaseittisienen ja pahkahomesienen MAPK-geenien ilmentymiseen
Pim-kinaasit kuuluvat seriini/treoniinikinaasien alaryhmään, joka koostuu kolmesta erilaisesta proteiinista: Pim-1, -2, ja -3. Pim-kinaasit säätelevät substraattiensa aktiivisuutta fosforylaation välityksellä ja siten vaikuttavat muun muassa solujen jakautumiseen, liikkumiseen, elinkykyyn, ja aineenvaihduntaan. Pim-kinaasien voimakas ilmentyminen on yhdistetty moniin erilaisiin syöpäkasvaimiin, kuten eturauhassyöpään. Tästä syystä Pim-kinaasien ja niiden inhibiittorien ja substraattien, kuten Notch:in, tutkiminen voi muodostua tulevaisuudesta tärkeäksi osaksi syöpälääkkeiden kehitystä ja siten myös syöpäpotilaiden hoitoa. Notch-reseptoriproteiini on yksi Pim-kinaasien substraateista, jonka viestinnällä on todettu olevan tärkeä rooli solujen aineenvaihdunnan säätelyssä ja syövän synnyssä. Vaikuttamalla tämän viestinnän vaiheisiin saattaa olla syövän syntyä ja etenemistä estävä vaikutu s. Tämän tutkimuksen tarkoituksena oli tutkia Pim-kinaasien ja niiden inhibiittorin vaikutuksia syöpäsolujen aineenvaihduntaan ja tuottaa asiasta uutta tietoa. Tutkimus toteutettiin tekemällä syöpäsoluilla laktaattimittauksia. Saatujen tutkimustulosten perusteella voitiin päätellä, että Pim-kinaasi vähentää ja Pim-inhibiittori lisää laktaatin tuotantoa. Tutkimustuloksista voidaan päätellä, että syöpäsolun lisääntynyt laktaattituotanto on merkki syöpäsolun muuttuneesta energiantuotannosta. Syöpäsolut käyttävät anaerobista energiantuotantoa eli glykolyysiä ja syöpäsolujen mahdollisuudet selviytyä pienenevät, jos sen energiantuotannossa tapahtuu muutos, jonka seurauksena glukoosia ei ole saatavilla tarpeeksi syöpäsolun käyttöön.
Tulehduskipulääkkeiden kudosärsyttävyys naudalla
Pim-kinaasit ovat entsyymejä, jotka osallistuvat monella tapaa solun toimintaan mm. edistämällä solujen jakautumista ja ehkäisemällä apoptoosia. Erilaisissa tutkimuksissa on havaittu Pim-kinaasien esiintyvän voimakkaasti erityyppisissä syövissä, mikä on tehnyt niistä keskeisen kohteen syöpätutkimuksessa ja syöpälääkekehityksessä. Sen vuoksi Pim-kinaasien toimintaa pyritään ehkäisemään kemiallisilla yhdisteillä eli Pim-selektiivisillä inhibiittoreilla. Opinnäytetyön tarkoituksena oli tutkia viiden erilaisen bentsoatsuleenijohdannaisen aineen kykyä estää Pim-kinaasien toimintaa solu- ja eläinmallissa. Solumallina tutkimuksessa käytettiin PC-3/Mock- ja PC-3/Pim3-eturauhassyöpäsoluja. PC-3/Mock-solulinja toimi tutkimuksessa kontrollisolulinjana, kun taas PC-3/Pim3-solulinja oli voimakkaasti Pim3-kinaasia ilmentävä linja. Eläinmallina käytettiin C. elegans ? sukkulamatoja. Tutkimuksessa oli tarkoitus sekä havainnoida solumallin toimivuutta että testata inhibiittoreita elinkyky- ja haavanparanemiskokeiden avulla. Eläinmallin avulla tarkoitus oli tutkia lisää inhibiittorien tehokkuutta tarkkailemalla sukkulamatojen ominaisuuksia, joihin Pim-inhibitiolla on todettu olevan vaikutusta. Käytännön tutkimus suoritettiin Turun yliopiston Biologian laitoksella, eläinfysiologian oppiaineen laboratoriotiloissa. Tutkimustulosten perusteella voitiin päätellä solumallin olevan toimiva Pim3-inhibiittoreiden tutkimista varten, sillä kontrollina käytetty inhibiittori vähensi PC-3/Pim3-solujen elinkykyä ja liikkuvuutta verrattuna PC-3/Mock-kontrollisolulinjaan. Lisäksi solulinjoilla ja madoilla suoritettujen kokeiden perusteella löytyi yksi uusi inhibiittori, joka vaikutti lupaavalta. Tulosten perusteella voidaankin suunnitella vielä tarkempia jatkokokeita inhibiittorien lisätutkimukseen.
Pim-kinaasit kuuluvat entsyymiryhmään, joka koostuu kolmesta erilaisesta proteiinista: Pim-1, Pim-2 ja Pim-3. Ne säätelevät substraattiensa aktiivisuutta fosforyloimalla niitä ja vaikuttavat siten muun muassa solujen jakautumiseen, elinkykyyn, liikkuvuuteen ja aineenvaihduntaan. Niiden voimakasta ilmentymistä on havaittu useissa erilaisissa syöpäkasvaimissa, minkä vuoksi Pim-kinaasien ja niiden substraattien tutkimisella saattaa tulevaisuudessa olla merkitystä esimerkiksi lääkekehityksen kannalta. Yksi Pim-kinaasien substraateista on NFATc1-transkripitotekijä, jolla puolestaan on keskeinen tehtävä immuunivasteen aikana aktivoituvien geenien säätelyssä. Aiemmissa tutkimuksissa on etsitty Pim-kinaasien fosforylaatiokohtia NFATc1-proteiinista ja luotu sekä kaksoismutantti, jossa on mutatoitu kaksi viidestä fosforyloituvasta alueesta, että multimutantti, jossa kaikki fosforylaatioalueet on mutatoitu. Tämän tutkimuksen tarkoituksena oli selvittää kolmen aiemmin tutkimattoman fosforylaatioalueen merkitystä luomalla erilaisia mutanttikonstrukteja kohdennetulla mutageneesillä ja testaamalla niiden fosforylaatiota in vitro -kinaasikokeilla. Lisäksi tutkittiin konstruktien ekspressoitumista ja lokalisaatiota PC-3-eturauhassyöpäsoluissa. Tuloksissa havaittiin, että kaikki kolme Pim-kinaasia pystyvät fosforyloimaan NFATc1-proteiinin ja että multimutantin fosforylaatio on heikentynyt samankaltaisesti jokaisen Pim-kinaasin kohdalla. Toisaalta kolmella erilaisella yksittäisen mutatoidun fosforylaatioalueen sisältävällä mutanttiproteiinilla ei havaittu olevan merkittävää vaikutusta fosforylaation heikkenemiseen Pim-1-kinaasin kanssa. Näin tutkimuksessa osoitettiin, että fosforylaatioalueiden määrällä on suurempi merkitys kuin yksittäisillä fosforylaatioalueilla.
Bioaktiivisen lasin vaikutus solusignalointiin rasvan kantasolujen luuerilaistumisessa
Fotoluminesenssiin perustuvat homogeeniset proteaasien ja kinaasien aktiivisuusmääritykset : homogeeninen upkonvertoivia fosforeita hyödyntävä nukleaasiaktiivisuusmääritys
Echovirus 1 infektion vaikutus epidermaalisen kasvutekijäreseptorin endosytoosiin ja signalointiin
Rasvakudoksesta voidaan eristää mesenkymaalisten kantasolujen ryhmään kuuluvia rasvan kantasoluja, jotka pystyvät erilaistumaan muun muassa rasvasoluiksi, rustosoluiksi ja luusoluiksi. Rasvan kantasolujen kiinnittyminen biomateriaalin, kuten bioaktiivisen lasin, pinnalle vaikuttaa solujen käyttäytymiseen, esimerkiksi kykyyn erilaistua.  Bioaktiivinen lasin tiedetään erilaistavan kantasoluja luun suuntaan, mutta lasin aiheuttaman erilaistumisen molekyylitason tapahtumia ei toistaiseksi tunneta kovin hyvin. Muilla biomateriaaleilla tehtyjen tutkimusten perusteella voidaan kuitenkin arvella, että solun integriini-välitteisen kiinnittymisen seurauksena aktivoituva FAK-ERK-Runx2 -signalointireitti on merkittävässä roolissa.    Opinnäytetyön tavoitteena oli selvittää bioaktiivisen lasin vaikutusta rasvan kantasolujen luuerilaistumiseen sekä solusignalointiin sen taustalla. Lisäksi haluttiin verratta työssä käytettyjen S53P4 ja 1-06 -lasien luuerilaistamistehoa. Tarkoituksena oli määrittää luuerilaistumista, sekä siihen kytkeytyvää signalointia erilaisten biokemiallisten ja molekyylibiologisten menetelmien avulla.     Rasvan kantasolujen elinvoimaisuutta bioaktiivisten lasien päällä tutkittiin Live/dead -värjäyksillä, ja niiden proliferaatiota CyQUANT -analyyseillä. qALP-menetelmän avulla määritettiin solujen luuerilaistumista sekä FAK, ERK1/2 ja p38 -signalointiproteiinien merkitystä luuerilaistumisessa.  FAK, ERK1/2 ja p38 -proteiinien aktivoitumista puolestaan tutkittiin Western blot -menetelmällä. Fokaaliadheesioiden määrää ja sijoittumista soluissa havainnoitiin vinkuliinin immunosytokemiallisen värjäyksen avulla. Saatuja tuloksia verrattiin kuoppalevyn polystyreenipohjalla kasvaneiden solujen tuloksiin.    Tutkimuksen perusteella bioaktiivinen lasi erilaisti rasvan kantasoluja luusolujen suun-taan, ja käytetyistä laseista 1-06 oli parempi erilaistaja. FAK:n ja ERK:n inhibointi näytti heikentävän lasin aiheuttamaa luuerilaistumista, joten FAK-ERK-Runx2 -signalointireitti on mahdollisesti myös biolasikiinnittymisen aiheuttaman luuerilaistumisen taustalla. p38-proteiinin inhiboiminen sen sijaan vaikutti lisäävän luuerilaistumista. Tulevaisuudessa tutkimusta voisi jatkaa muun muassa ottamalla analyyseihin mukaan muitakin signalointiproteiineja kuten JNK-proteiinit, jotka muodostavat kolmannen MAP-kinaaseihin kuuluvan signalointiproteiinien ryhmän ERK:n ja p38:n lisäksi. Lisäksi luuerilaistumista täytyy jatkossa tutkia qALP-menetelmän lisäksi muillakin menetelmillä, jotta voidaan varmistaa solujen todella erilaistuneen luun suuntaan. Asiasanat: rasvan kantasolu, bioaktiivinen lasi, luuerilaistuminen, solusignalointi, fokaaliadheesiokinaasi, MAP-kinaasit.
Kirjallisuuskatsaus : p38 MAP-kinaasin rakenne ja signalointi sekä aktivoituminen [alpha]2β1 -integriinin välittämässä signaloinnissa. Kokeellinen osio. Rac1 [alpha]2β1 -integriinien signaloinnissa
Seriini-treoniinikinaasigeenin mutaatiot aiheuttavat Peutz-Jeghersin oireyhtymän
Pim-kinaasit ja niiden inhibiittorin vaikutukset syöpäsolujen aineenvaihduntaan
Pim-1-kinaasin substraatin NFATc1:n uusien fosforylaatioalueiden mutatoiminen ja tutkiminen
Pim3-kinaasin inaktivoiminen selektiivisillä kemiallisilla yhdisteillä eturauhassyöpäsoluissa ja C. elegans -sukkulamadoissa
Pim-1-kinaasin vaikutukset Runx2-transkriptiotekijän aktiivisuuteen
Val201-peptidin vaikutus signaalinsiirtoon hormoniriippuvaisissa rintasyöpäsoluissa
Akt kinaasin isomuotojen erilliset roolit integriinien säätelyssä
Mondo-MIx sokerisensorin säätely kinaaseilla Drosophila melanogaster -mallissa
MAP-kinaasit solun kohtalon säätelijöinä
Antibioottiruiskeiden aiheuttama kudosärsytys naudalla
Virkistystä syövän lääkekehityksen alkulähteiltä : metabolinen muutos
