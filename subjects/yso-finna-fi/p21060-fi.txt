http://www.yso.fi/onto/yso/p21060 vieritestit
vieritestit vieritestit point-of-care-testit hoitopaikkatestit POC-testit
Sydäninfarktin merkkiaine troponiini-t : ensihoitajien käyttökokemuksia Tn-T vieritestilaitteesta Keski-Suomen sairaanhoitopiirin alueella
Influenssa A -virusten ja influenssa B -virusten vieritestien lukeminen älypuhelimella
Onetouch® UltraTM - verensokerimittarin työohje
Vieritestaus terveydenhuollossa : Labqualityn asiantuntijasuositus
Projektiluonteisena opinnäytetyönämme suunnittelimme ja toteutimme ohjaustapahtuman lähihoitajaopiskelijoille Hemocue201+ -hemoglobiinimittarin käytöstä. Tapahtuman lisäksi tuotimme Powerpoint-materiaalin, jota voi jatkossa käyttää opetustarkoitukseen. Työn tilaajana on Oulun Seudun Ammattiopiston Kontinkankaan yksikkö. Opinnäytetyön tarkoituksena oli suunnitella ja toteuttaa ohjaustapahtuma. Tavoitteena oli ohjata opiskelijat tekemään laadukkaita vieritutkimuksia HemoCue201+ -mittarilla huomioiden, että heillä ei ole koulutusta laboratorioalalle. Tavoitteenamme oli myös kehittää bioanalyytikon työnkuvaan kuuluvaa ohjausosaamistamme. Opinnäytetyöprojektissa suunniteltu ohjaustapahtuma järjestettiin OSAO:n Kontinkankaan yksikössä huhtikuussa 2014. Tapahtuma sisälsi luennon, käytännön harjoituksen sekä palautekyselyn. Opinnäytetyön tietoperustaan keräsimme teoriatietoa Hemocue-laitteen toiminnasta, vieritestauksesta, laadunvarmistuksesta sekä ihopistonäytteenotosta. Tietoperustaa laatiessamme selvitimme, minkälaista osaamista hoitotyöntekijöiltä vaaditaan ja tutustuimme erilaisiin oppimiskäsityksiin, ohjausmateriaaleihin, sekä niiden kriteereihin. Palautteen perusteella tapahtuma oli opiskelijoille hyödyllinen ja syvensi heidän osaamistaan aiheesta. Vieritestaus lisääntyy laboratorioiden keskittämisen ja laitteiden kehittymisen myötä. Projektissa saamaamme kokemusta voimme jatkossa hyödyntää työelämässä toimiessamme moniammatillisessa yhteistyössä muiden hoitoalan ammattiryhmien kanssa.
Vierianalytiikan erikoistumisopinnot valtakunnallisena verkostoyhteistyönä
Työohjeen laadinta glykoituneen hemoglobiinin määrittämiseen
Perehdytyskansion laatiminen CRP-määrityksen suorittamiseen   AfinionTM As100 -vieritutkimuslaitteella
Ulkoisten laadunarviointikierrosten tulosraportit : Kyselytutkimus vieritutkimusten ulkoisten laadunarviointikierrosten osallistujille
Näytteenottolansettien vertaaminen veren glukoosimäärityksissä
Lateraalivirtausmäärityksissä käytettävät lastumateriaalit : immunokromatografisen korkean herkkyyden troponiini I-vieritestin kehittäminen
Tupakointi altistavana tekijänä reumafaktorin ja anti-MCV:n esiintymiselle veressä : Rheumachec-vieritestin luotettavuuden arviointi
Ulosteen kalprotektiinia osoittavien vieritestien vertailu
Adeno- ja rotaviruksia osoittavien vieritestien vertailu
Laboratoriohoitajan tehtävänkuva moniammatillisessa vierianalytiikkatoiminnassa
INR-vieritestauksen toimivuus ja kustannukset Pielaveden kotisairaanhoidossa
Verensokeriarvojen kirjaaminen ja huomiointi hoitotyössä : kyselytutkimus Turun kaupungin hyvinvointitoimialan kotihoidon henkilökunnalle
Kartoitus lähihoitajaopiskelijoiden verensokerin mittaus valmiuksista
Hemocue201+ -hemoglobiinimittarin käyttö : ohjaustapahtuma lähihoitajaopiskelijoille
HbA1c vierilaitteiden koestus perusterveydenhuollon käyttöön
CoaguChek® XS INR-vierilaitteen käyttö Ranuan terveyskeskuksessa: vierilaitteen ja DiaMed-CD4-analysaattorin tulostasovertailu
CRP:n vieritutkimus ja hoitopäätöksen tekeminen : kyselytutkimus Turun kaupungin terveysasemien hoitohenkilökunnalle
Vierianalytiikan työohjekansio hoitohenkilöstölle : perusturvaliikelaitos Saarikan Saarijärven terveyskeskuksen päivystysvastaanotto
Virtsan kemiallinen seulonta : koulutuksen vaikuttavuus
Conworx POCceleratoretävalvontaohjelma vierianalytiikan kehittäjänä
Goacu Check XS INR -vieritestilaitteiden laaduntarkkailu : Laaduntarkkailuohjeen laatiminen Taivalkosken terveyskeskukseen
Valmistumassa olevan hoitotyön opiskelijan vieritestausosaaminen : kyselytutkimus verensokerin mittaukseen liittyen
HemoCue:n hemoglobiinikoulutuksen vaikuttavuuden arviointi
Virtsan trypsinogeeni-2-vieritestitutkimuksen tarpeellisuus ISLABin alueen terveyskeskuksissa
ABL90 Flex -koestus : Verikaasuanalysaattorin käyttöönottovalidointi
Tiivistelmä
Vierianalytiikalla tarkoitetaan laboratoriotutkimusta, joka tehdään potilaan välittömässä läheisyydessä. Vieritestin tulos saadaan nopeasti ja hoitoratkaisujen tekeminen nopeutuu. Vierianalytiikka on yleistymässä jatkuvasti mutta sitä suorittavalla henkilöstöllä ei aina ole riittävää koulutusta tai perehdytystä aiheesta, tai koulutusta tai perehdytystä ei ole lainkaan. Koska vierianalytiikalla on suuri vaikutus potilaan hoitoratkaisuihin, tulisi sen tulosten olla luotettavia ja keskenään vertailukelpoisia. Tähän päästään riittävällä koulutuksella ja perehdytyksellä, sekä laadullisella osaamisella. Laskimoverinäytteenotto tapahtuu potilaan laskimosta; yleensä kyynertaipeesta tai kämmenselästä. Laskimoverinäytteestä voidaan tehdä lukuisia eri tutkimuksia laboratoriossa ja saadut tulokset auttavat diagnoosien teossa. Opinnäytetyö perustuu Webropol kyselyyn, joka on tehty osana Asiantuntijana terveysalan muuttuvilla työmarkkinoilla -projektia. Kyselyn vastausten perusteella ja niitä tilastollisesti analysoimalla on saatu selville, mitä viertestejä Turun kaupungin sosiaali- ja terveystoimen toimesta tehdään, missä niitä otetaan ja analysoidaan, kuka sen tekee. Kyselyn perusteella yleisimmät vieritestit ovat glukoosi, hemoglobiini sekä virtsan kemiallinen seulonta. Vieritestejä tekevät kodinhoitajat, kotiavustajat, perushoitajat, lähihoitajat, sairaanhoitajat ja terveydenhoitajat. Yleisimmin vieritestaus tapahtuu terveysasemalla. Vertailtaessa tuloksia aiempiin tutkimuksiin aiheesta, huomataan, että ne tukevat kyselystä saatuja tuloksia. Vieritestejä suorittavalla henkilökunnalla ei ole riittävää koulutusta tai perehdytystä vieritestaukseen. Mahdollinen perehdytys painottuu itse testin tekemiseen ja laadulliset tekijät jäävät usein henkilöstölle vieraiksi.
Vieritestauslaitteen toimintaympäristö : mahdollisuudet ja haasteet
Goacu Check XS INR -vieritestilaitteiden laaduntarkkailu : laaduntarkkailuohjeen laatiminen Taivalkosken terveyskeskukseen
Tiivistelmä: Conworx POCceleratoretävalvontaohjelma vierianalytiikan kehittäjänä.
Laboratoriotoimintojen keskittäminen yhä suurempiin yksiköihin, on vienyt laboratoriopalvelut kauas erityisesti pienistä perusterveydenhuoltoyksiköistä. Tekniikan jatkuva kehittyminen sekä laboratoriotoimintojen keskittäminen ovat lisänneet perusterveydenhuollon kiinnostusta ja tarvetta käyttää vierianalytiikkaa, jotta voidaan nopeuttaa potilaan saamaa hoitoa. Terveydenhuollon jatkuva tehokkuuden ja laadukkuuden vaatimukset ovat myös osaltaan mahdollistaneet vieritestilaitteiden käyttöönoton erityisesti päivystystoiminnassa, jossa on tärkeää saada potilas mahdollisimman nopeasti diagnosoitua ja  hoidettua sekä arvioitua mahdollinen jatkohoitopaikka. Tämän opinnäytetyön tavoitteena oli tuottaa tietoa siitä, miten luotettavia laboratoriotuloksia vieritestilaitteilla saadaan. Tämän opinnäytetyön tarkoituksena oli arvioida voidaanko vieritestilaitteilla tehtyjen laboratoriotutkimusten tuloksia käyttää luotettavasti apuna potilaan hoidossa. Tämä opinnäytetyö toteutettiin Turun sosiaali- ja terveystoimen perusterveydenhuollon päivystyksessä, tutkimalla heidän jo olemassa olevia tilastojaan laadunvarmistusnäytteistä. Opinnäytetyö tehtiin tutkimalla yksikön sisäisiä, kaupallisten reagenssien kanssa tehtyjä, laadunvarmistuskontrolleja sekä vertaamalla vieritestilaitteilla analysoitujen potilasnäytteiden tuloksia TYKSLABin samoista näytteistä saatuihin tuloksiin. Yksikön laadunvarmistuskontrollien täsmäävyys ei ihan ole keskuslaboratorioiden tasolla, mutta suurin osa tuloksista jää niille asetettujen tavoitearvojen sisään. TYKSLABin kansa tehdyt rinnakkaismittaukset kontrollinäytteillä olivat keskenään täsmääviä. Tämän opinnäytetyön perusteella voidaan olettaa, että nykyaikaisilla vieritestilaitteilla oikein tehtynä potilastutkimukset ovat riittävän luotettavia, jotta niiden tuloksia voidaan käyttää potilaan hoidontarvetta arvioidessa sekä hoitoja aloitettaessa.
Laktaattimääritys Konelab 20i -kliinisen kemian analysaattorilla : testaus ja soveltuvuuden arviointi Oulun seudun ammattikorkeakoulun palvelulaboratorioon
Kotihoidossa kohti laadukasta INR-veritestausta
HemoCue® WBC DIFF -vieritestilaitteen soveltuvuuden testaus hevosnäytteille
Vieritestaus : vieritestilaitteiden luotettavuuden arviointia
HemoCue® hemoglobiinimittarit : koulutussuunnitelma ja käytön ohjeistus
Moodi : suositus vieritestauksesta terveydenhuollossa
Vierianalytiikka-ohjekansio Vaalan terveyskeskuksen vastaanoton sairaanhoitajille
Tiivistelmä ; Abstract.
Mitä päivystysnäytteitä ja –tutkimuksia otat? Ohjeistus Siiliset päivystysalueelle
HemoCue 201+ -hemoglobiinimittari : työ- ja käyttöohje
Diabetesta sairastavien lukumäärä on nousussa maailmanlaajuisesti ja tulevaisuudessa yhä useampi sairastuu siihen. Verensokerin mittaus on diabetesta sairastavan potilaan hoidon seurannassa yksi tärkeimmistä toimenpiteistä. Verensokerin mittaus otetaan potilaan sormenpäästä ihopistosnäytteenä. Oikeaoppinen tekniikka ihopistosnäytteenotossa on tärkeää, jotta saadaan laadukkaita ja luotettavia verensokerimittaus tuloksia. Verensokerin mittaus on vieritesti. Vieritestillä tarkoitetaan laboratoriotutkimusta, joka tehdään varsinaisen laboratorion ulkopuolella potilaan välittömässä läheisyydessä. Näitä saatuja tuloksia voidaan käyttää välittömästi potilaan hoitoon. Verensokerimittarilla tehtävä verensokerimääritys on yksi vanhimmista käytössä olevista vieritesteistä. Vuosien kuluessa mittaustekniikka on kehittynyt merkittävästi ja useita tuloksiin vaikuttavista tekijöistä on saatu parannettua luotettavuuden kannalta. Vieritestejä tehdään hoitoyksiköiden lisäksi yhä enemmän esimerkiksi sairaaloiden eri yksiköissä, tehohoidossa, vastaanotoilla, neuvoloissa ja kotisairaanhoidossa. Verensokerin mittaus voidaan jakaa preanalyyttiseen, analyyttiseen, ja postanalyyttiseen vaiheeseen. Verensokerin mittaustulosten laatua tarkastellaan sisäisen laadunohjauksen ja ulkoisen laadunarvioinnin avulla. Sisäisellä laadunohjauksella verensokerin mittauksessa tarkoitetaan muun muassa omien toimitapojen seurantaa. Ulkoisessa laadunarvioinnissa ulkopuoliselta saadaan kontrollinäyte, jonka tulos on testaajalle entuudestaan tuntematon. Tämä opinnäytetyö on osana Turun ammattikorkeakoulun Terveysala-tulosalueen ja Turun sosiaali- ja terveystoimen yhteistyönä toteuttaman Vieritestauksen hyvät käytänteet projektia eli VIENO- projektia. Opinnäytetyön tarkoituksena on laatia selkeä ja helppokäyttöinen työohje OneTouch® Ultra™- verensokerimittarille. Työohje on tarkoitettu kyseistä verensokerimittaria käyttävälle. Työohjeen tavoitteena on, että verensokerin mittaukset tapahtuvat oikeaoppisesti ja työohjetta noudattaen. Tällöin saadut tulokset ovat luotettavia ja laadukkaita.
Vieritestaus terveydenhuollossa: [Labqualityn asiantuntijasuositus]
Voiko vierianalytiikka olla laadukasta? : tutkimus sydän- ja verisuonitautien vierianalytiikasta = Can point-of-care testing be of good quality? : research on point-of-care testing in heart and cardiovascular diseases
Vieritestausprosessissa esiintyy useita vaiheita, joita voidaan kehittää vieritestaustietojärjestelmällä. Laaja-alainen prosessi on sidoksissa useaan tekijään ja näiden tekijöiden hallitseminen on tärkeää potilaan laadukkaan hoidon varmistamiseksi. Vieritestausprosessin hallinta on koettu ongelmalliseksi ilman kyseiseen tarkoitukseen tehtyä tietojärjestelmää. Prosessia kehitettäessä on huomioitava tietojärjestelmän lisäksi useita muita tekijöitä, joita ovat muun muassa vieritestauslaitteet ja niiden ominaisuudet, itse käyttäjät, varsinaiset resurssit ja prosessin eri vaiheiden sidonnaisuudet ja vaikutukset toisiinsa. Tutkimus toteutettiin konstruktiivisena tutkimuksena ja on jaettu kahteen osaan. Teoriaosuudessa tunnistettiin vieritestauksen kehittämistä vaativat kohteet ja mahdollisuudet näiden kehittämiseen. Kehittämisosuudessa tunnistetut kohteen sidotaan vieritestausprosessiin tietojärjestelmän avulla ja niistä rakennetaan selkeä kokonaisuus. Tutkimuksessa todettiin, että useat vieritestausprosessin vaiheet pystytään rakentamaan laadukkaasti yhdeksi kokonaisuudeksi vieritestaustietojärjestelmän avulla. Tutkimus tuo esille myös kehittämiskohteiden riippuvuudet toisistaan.
Tämän tutkimuksen tarkoituksena oli kartoittaa Pohjois-Karjalan terveyskeskuksissa toteutettavan vierianalytiikan käytössä olevia toimintamalleja erityisesti koulutukseen, perehdytykseen ja laadunvarmistukseen liittyvissä asioissa. Tutkimus toteutettiin vastaanotoilla, päivystyksessä, vuodeosastoilla sekä laboratorioissa vieritestejä suorittavien hoitajien näkökulmasta. Tutkimus toteutettiin kvantitatiivisena kyselytutkimuksena Pohjois-Karjalan terveyskeskuksissa. Kyselylomake laadittiin aiemman tutkimustiedon sekä alan kirjallisuuden perusteella. Kyselylomakkeessa käytettiin strukturoituja, puolistrukturoituja sekä avoimia kysymyksiä. Kyselyyn osallistui 14 Pohjois-Karjalan terveyskeskusta. Kyselyyn vastanneet olivat ammatiltaan sairaanhoitajia, terveydenhoitajia, perushoitajia, lähihoitajia sekä laboratoriohoitajia. Vastausprosentiksi muodostui 54. Tutkimusaineisto esitettiin frekvensseinä ja prosenttiosuuksina. Avoimien kysymysten vastaukset teemoiteltiin ja aineistoa havainnollistettiin suorin lainauksin. Tutkimuksella saatujen tulosten mukaan vieritestejä suorittavat hoitajat saavat hyvätasoista koulutusta ja perehdytystä, joissa vieritestien suorittamiseen liittyviä asioita käydään läpi melko perusteellisesti. Koulutuksen riittävyyttä ei pidetä niin hyvänä kuin se voisi olla. Vieritestien suorittamiseen liittyvissä ongelmatilanteissa apua kysytään pääasiallisesti laboratorion henkilökunnalta. Laaduntarkkailunäytteiden käyttöä tulisi terveyskeskusten työyksiköiden välillä yhtenäistää ja osin myös lisätä. Tutkimustuloksia voidaan hyödyntää kehitettäessä vieritestikoulutusten ja -perehdytysten sisältöä terveyskeskuksissa. Tutkimuksella saatuja tietoja vieritestejä suorittavien hoitajien mielipiteistä voidaan käyttää apuna mahdollisten epäkohtien korjaamiseksi.
Tietokansio diabetekseen liittyvistä laboratoriotutkimuksista ja vieritestauksesta
Kahden äkillisen sekavuuden arviointimittarin (NEECHAM ja Nu-DESC) validointi suomalaiseen kirurgisen potilaan hoitotyöhön
Verensokerin mittaaminen vieritestinä :  opas osaamisnäyttöä vastaanottavalle sairaanhoitajalle
QuickVue® DipStick Strep A-testin käyttöönotto: perehdytys, työohjeen päivitys ja pikaohjeen teko
Opinnäytetyö tehtiin toiminnallisena opinnäytetyönä, jonka tuotoksena ja tavoitteena olivat DipStick Strep A-testin työohjeen päivitys, pikaohjeen suunnittelu ja toteutus sekä perehdytystilaisuus ja siihen liittyvä materiaali. Työn toimeksiantaja oli Coronaria hoitoketju Oy:n alaisuudessa toimiva Posion terveyskeskuksen laboratorio. Perehdytyksen kohteena olivat päivystyksessä työskentelevät sairaanhoitajat ja laboratoriohenkilökunta. Nielutulehdus eli faryngiitti on yleisimpiä avoterveydenhuollon päivystysvastaanotolle hakeutumisen syy. Sen aiheuttajia on satoja. A-ryhmän streptokokki (Streptococcus pyogenes) on merkittävin nielutulehdusta aiheuttavista bakteereista. Oireisessa nielutulehduksessa A-streptokokin löytyminen on mikrobilääkehoidon indikaatio siihen liittyvien jälkitautien takia. Mikrobiologisilla vieritesteillä voidaan tehdä infektiotautien analyysejä laboratorion ulkopuolella. Mikrobiologisten vieritestien tavoitteena on saada nopea tulos lääkärin alustavasti tekemään diagnoosiin, mikä mahdollistaa välittömän antibioottihoidon aloittamisen ja turhia antibioottihoitojen vähenemisen. Mikrobiologisten testien asianmukainen käyttö vaatii toimiluvan, koulutuksen ja laadunvarmistusmenetelmien toteuttamisen. Mikrobiologisten vieritestien teknisen tekemisen helppoudesta huolimatta saatujen tulosten luotettavuus riippuu testin tekijän saamasta koulutuksesta, perehdytyksestä ja kokemuksesta. Opinnäytetyöprosessin aikana kerättiin kirjallista ja suullista palautetta, jota antoivat työn ohjaajat, toimeksiantajat ja perehdytykseen osallistujat. Saadun palautteen perusteella perehdytys ja kirjalliset ohjeet olivat hyödyllisiä. Perehdytykseen osallistujat saivat valmiudet nielunäytteenottoon ja A-streptokokki vieritestin tekoon. Opinnäytetyö hyödyntää toimeksiantajaa myös prosessin jälkeen, sillä materiaalit toimivat laboratoriohenkilökunnan tukena päivittäisissä näytteenotossa ja uusien työntekijöiden perehdyttämisen materiaalina.
QuikRead CRP -laitteen käyttö- ja laaduntarkkailuohje lähihoitajaopiskelijoille
Vieritestin lukeminen älypuhelimella
In vitro -diagnostiikkaan liittyvän teollisuuden kehitysnäkymät Varsinais-Suomessa
Virtsan kemiallinen seulonta vieritestauksena
Vieritestillä tarkoitetaan potilaan lähellä tapahtuvaa tutkimusta, jonka hoito-osasto tai potilas itse suorittaa. Yhä useampi terveydenhuollon tutkimus tehdään nykyään vieritestillä ja hoitohenkilökunnan suorittamien vieritestien osuus lisääntyy nopeaa vauhtia. Hoitohenkilökunnan kouluttaminen vieritestien käyttöön on siksi edellytys laadukkaiden potilastulosten saamiseksi. HemoCue:n hemoglobiinikoulutus on suunnattu hoitohenkilökunnalle, jonka työnkuvaan kuuluu hemoglobiinin vieritestaus. Tämän opinnäytetyön tarkoituksena on selvittää, miten HemoCue:n järjestämä hemoglobiinikoulutus on vaikuttanut koulutukseen osallistuneen hoitohenkilökunnan taitoihin hemoglobiinin vieritestauksessa ja hemoglobiinimittauksen laadunvarmistuksessa sekä miten he kokivat koulutuksen. Tutkimuksen kohteena on hoitohenkilökunta, joka on vuosina 2010-2011 osallistunut HemoCue:n hemoglobiinikoulutukseen Varsinais-Suomessa. Hoitohenkilökunnalle lähetettiin strukturoitu kyselylomake, jossa oli mukana muutama avoin kysymys. Tulosten analysoinnissa käytettiin apuna Excel-taulukko-ohjelmaa. Tuloksista ilmeni, että hemoglobiinikoulutuksen jälkeen muun muassa näytteenottotekniikka oli monella vastaajalla parantunut ja potilaan sormen puristelun tarve vähentynyt. Hoitohenkilökunnan työtavoissa ilmeni kuitenkin vielä jonkin verran puutteita, esimerkiksi suojakäsineiden käytön ja ihon puhdistuksen osalta. Hemoglobiinin vieritestauksen laadunvarmistus osoittautui suurimmaksi ongelmaksi: laadunvarmistustoimenpiteitä suoritettiin vastaajien toimipisteissä liian harvoin ja epäsäännöllisesti. Hemoglobiinikoulutuksen hoitohenkilökunta koki hyödylliseksi ja käytännön opetusta hemoglobiinin mittaamiseen saatiin koulutuksessa riittävästi. Hemoglobiinin vieritestauksen tekninen suoritus oli koulutuksen jälkeen parantunut, joten voidaan  olettaa, että myös hemoglobiininäytteet ovat koulutuksen jälkeen parempilaatuisia. Jotta hoitohenkilökunnan suorittama hemoglogiinin vieritestaus olisi kokonaisvaltaisesti laadukasta, pitää tulevaisuudessa löytää keinoja, joilla kannustaa hoitohenkilökuntaa ja toimipisteitä huolehtimaan tarvittavista laadunvarmistustoimenpiteistä.
Laboratoriolääketiede : kliininen kemia ja hematologia
Vieritestaus tarkoittaa vieritutkimusten tekemistä. Vieritutkimus tarkoittaa sairauksien diagnostiikkaan tai hoidon seurantaan tarkoitettuja laboratorioalan tutkimuksia, joita tehdään tavanomaisen laboratorioympäristön ulkopuolella potilaan vieressä, lähellä tai odottaessa, hoitoyksikön toimesta ja vastuulla. Lääketieteellisesti perustellulla vieritutkimuksella on välitön vaikutus potilaan hoitoon, hoitopäätöksiin, lääkitykseen tai muuhun hoitoon läheisesti liittyvään toimintaan. Koska vieritestaus suoritetaan potilaan lähellä, tulokset ovat käytettävissä nopeammin kuin jos näyte olisi lähetetty laboratorioon. Tästä hyötyvät erityisesti akuuttihoidon potilaat. Vierianalytiikan käyttö vähentää myös esimerkiksi avohoidon poliklinikoiden potilaiden odotusaikoja. Vieritutkimusprosessiin kuuluvat preanalyyttiset, analyyttiset ja postanalyyttiset vaiheet samoin kuin muuhunkin laboratoriotutkimusprosessiin. Eniten vieritestauksen laatuun vaikuttavat preanalyyttiset tekijät. Laadunvarmistuksen tavoitteena on virheiden välttäminen ja niiden havaitseminen. Ammattitaitoinen henkilöstö ja oikeiden menetelmien valinta ovat keinoja estää virheitä. Virtsan kemiallinen seulontatutkimus, U-KemSeul, kuuluu virtsan perustutkimuksiin. Sitä suoritetaan sekä laboratoriokokeena että vieritestauksena. Virtsan kemiallinen seu-lonta suoritetaan moniliuskatestillä. Laadukkaiden ja oikeiden tulosten edellytys on edustava ja oikein otettu virtsanäyte. Laadun kehittäminen on keino virtsatutkimusprosessin hallinnan saavuttamiseen. Tässä opinnäytetyössä tarkastellaan kirjallisuuden avulla vieritestauksen määritelmää, vieritesteinä tehtäviä laboratoriotutkimuksia ja vieritestauksen laatua. Tarkemmin perehdytään virtsan kemialliseen seulontaan (U-KemSeul), virtsan näytemuotoihin, virtsan kemiallisen seulan tekemiseen liuskakokeella, liuskoilla määritettäviin parametreihin ja virtsatutkimusprosessiin liittyviin virhelähteisiin ja haasteisiin.
Vierianalytiikka Pohjois-Karjalan terveyskeskuksissa : Kyselytutkimus vieritestejä suorittaville hoitajille
Vieritestitoimintaa Keski-Suomen kunnissa
Päivystysajan laboratoriotutkimukset vuodeosastolla : preanalyytikan ohjekansio vuodeosaston henkilökunnalle
Verensokerin mittaus on tärkeä toimenpide diabeteksen hoidon seurannassa. Verensokerin mittaus on yleinen vieritesti, joka koostuu preanalyyttisesta-, analyyttisesta - ja postanalyyttisesta vaiheesta. Verensokeri mittaus tapahtuu sormenpäästä otetusta ihopistosnäytteestä. Ihopistosnäytteenottotekniikka tulee hallita, sillä ihopistosnäytteenotossa on monia tekijöitä, jotka voivat aiheuttaa virheellisen verensokerituloksen. Vieritesti on laboratoriotutkimus, joka tehdään potilaan välittömässä läheisyydessä. Vieritestin tulos on nopeasti saatavilla, mikä nopeuttaa diagnosointia ja jatkotoimenpiteen suunnittelua. Vieritestit ovat vuosien saatossa lisääntyneet huomattavasti ja vieritestejä käytetään yhä enemmän mm. hoito-osastoilla, kotihoidossa, vastaanotolla ja neuvolassa.  Luotettava vieritestaus edellyttää hoitajien perehtyneisyyttä ja koulutusta potilasturvallisuuden ylläpitämiseksi. Lähihoitaja työskentelee erilaisissa sosiaali- ja terveysalan tehtävissä hoito-, huolenpito-, kasvatus- ja kuntoutus työympäristöissä. Lähihoitaja hyödyntää työssään laaja-alaista sosiaali- ja terveysalan osaamista erilaisissa työympäristöissä. Lähihoitajalta edellytetään kykyä tehdä päätöksiä ja valintoja muuttuvissa tilanteissa potilaan tai asiakkaan terveyden edistämiseksi. Tämä opinnäytetyö liittyy Turun ammattikorkeakoulun Terveysala-tulosalueen ja Turun sosiaali - ja terveystoimen yhteystyössä toteuttamaan Vieritestauksen hyvät käytänteet projektiin eli VIENO- projektiin. Opinnäytetyö perustuu lähihoitajaopiskelijoille suunnattuun kyselyyn verensokerin mittauksen osaamisesta. Tässä kyselytutkimuksessa havaitaan, että ihopistosnäytteenottokohdan valinta tunnistettiin hyvin sekä ihopistosnäytteenotosta johtuvat tekijät, jotka vaikuttavat verensokeritulokseen, tunnistettiin melko hyvin. Vastausten perusteella ja niitä analysoimalla voidaan havaita, että verensokerin mittauksen laadunvarmistus koettiin vaikeaksi. Aikaisemmissa tutkimuksissa on havaittu, että laadunvarmistusta koskevat käsitteet ovat hoitajille epäselviä sekä hoitajat tekevät harvoin sisäisen laadunohjaus - ja ulkoisen laadunarviointinäytteitä.
Kontrollin käyttöohje
Hoitajien perehdytys verensokerin mittaamiseen vieritestinä : kyselytutkimus Turun kaupunginsairaalaan
CoaguChek XS INR-vierilaitteen käyttö Ranuan terveyskeskuksessa : Vierilaitteen ja DiaMed-CD4-analysaattorin tulostasovertailu
Diabetes on voimakkaasti lisääntynyt kansanterveysongelma, joka vie tällä hetkellä terveydenhuollon kustannuksista 15 prosenttia. Diabetesta sairastavien hyvässä hoidossa on tarkoitus, että diabeetikot saavat verenglukoosimittarin omahoidon seurannan välineeksi.  Omahoidon tavoitteena on vaikuttaa terveyttä edistävästi diabeetikon hoitotasapainoon ja elämän tapoihin. Suurin osa diabeetikoista saa verenglukoosimittarin käyttöönsä terveyskeskuksilta. Terveyskeskuksen vastuulla on perehdyttää diabeetikko vieritestauslaitteen käyttöön ja valvoa omahoidossa saatuja tuloksia. Vieritestauslaitteiden luotettavaa toiminta tulee tarkistaa säännöllisesti, sillä vieritestauslaitteen tulosten on vastattava laboratorion laatua. Sen vuoksi terveyskeskuksen diabeteshoitajalta odotetaan hyvää laitteiden käytön ja laadun valvonnan tuntemusta. Opinnäytetyö tehtiin toimeksiantona Polvijärven terveyskeskukselle, jossa eri hoitoyksiköt ovat tekemisessä diabeteksen kanssa. Opinnäytetyö koottiin tiiviiksi tietokansioksi diabetekseen liittyvistä laboratoriokokeista ja vieritestauksesta sekä siihen liittyvistä virhelähteistä. Tärkeintä oli tehdä ohje ihopistosnäytteenotosta, joka on oleellinen osa diabeetikkojen omahoidossa. Kansion tavoitteena on myös lisätä vieritestauksen laadunvarmistuksen merkitystä luotettavien ja laadukkaiden tulosten saamiseksi. Kansio koettiin hyödylliseksi ja käytettäväksi hoitotyön parissa. Jatkotutkimusaiheiksi ehdotettiin koottavaksi asiakkaalle oma ohjekansio ihopistosnäytteenotosta. Ajankohtaista olisi myös kyselytutkimus asiakkaan saamasta ohjauksen laadusta.
Ikääntyvä väestö, muuttoliike asutuskeskuksiin, vähäiset resurssit ja muutokset lain-säädännössä aiheuttavat suuria haasteita samanlaisen ja tehokkaan hoidon turvaamiseksi. Laboratorioanalytiikkaa on keskitetty ja automatisoitu kustannusten pienentämiseksi ja tulosten analysoinnin tehostamiseksi. Näiden muutosten myötä on syntynyt tarve potilaan vieressä tapahtuvalle analytiikalle, vieritestaukselle. Parhaimmillaan ja oikein käytettynä vieritestaus säästää aikaa ja nopeuttaa tulosten saamista, mikä tarkoittaa pienempää resurssien tarvetta, lyhyempiä odotus- ja hoitoaikoja sekä parempia hoitoennusteita kuin aikaisemmin. AQT90 FLEX -immunoanalysaattori on Radiometer Medicalsin valmistama laite, jolla voidaan määrittää merkkiaineiden pitoisuuksia kokoverestä ja plasmasta. AQT90 FLEX -akuuttiparametrien valikoima käsittää sydänsairauksien, veren hyytymisreaktioiden, tulehdusten ja raskauden sekä sen komplikaatioiden tutkimiseen tarkoitettuja testejä. Tämän työn tarkoituksena oli kartoittaa vieritestauslaitteiden erityisesti AQT90 FLEX immunoanalysaattorin markkinatilanne Suomessa. Lisäksi tärkeänä osatavoitteena oli lisätä AQT90 FLEX -laitteen tunnettavuutta ja kertoa asiantuntijoille sen ominaisuuksista. Tutkimus aloitettiin kirjoituspöytätutkimuksella, jonka tuloksia käytettiin pohjana empiirisen tutkimuksen suunnittelussa. Empiirinen tutkimus toteutettiin asiantuntijahaastatteluina. Tutkimuksessa havaittiin, että tärkeimpinä asioina vieritestauksen tulevaisuudessa nähtiin vieritestauksen helppous, nopeus ja tiedonsiirtojärjestelmien kehittyminen. Kaikki asiantuntijat olivat yhtä mieltä siitä, että laboratorion osuus vieritestauksen laadunvarmistuksessa on tärkeä. Tulevaisuudessa uskotaan laboratorion koordinoivan, ohjaavan ja valvovan niin sairaaloissa kuin alueella tapahtuvaa vieritestausta. Kalliimpi hinta verrattuna perinteisiinanalyysimenetelmiin, tiedonsiirto- ja laatuongelmat ovat suurimmat haasteet vierianalytiikan leviämiselle. Empiirisen tutkimuksen tulokset vastasivat pääosin kirjallisuuskatsauksen tulosta. AQT90 FLEX -laitteen tulevaisuudesta Suomessa oli monenlaisia näkemyksiä. Toiset ajattelivat laskimoverinäytteenoton haasteellisuuden ja korkean hinnan nousevan ylitsepääsemättömiksi ongelmiksi. Toiset asiantuntijat pitivät laitetta ja sen ominaisuuksia erinomaisina ja aiemmin mainittuja heikkouksia haasteena. Tutkimuksen perusteella voidaan todeta, että laajemmin vieritestauksen ja etenkin AQT90 -laitteen käyttöönotto, vaatii ajatus- ja toimintamallien muutoksia.
Koulutuksen vaikuttavuus verensokerin mittauksessa
Työohjekansio vierianalytiikasta hoitohenkilöstölle
Pikaopas CRP:n analysointiin AfinionTM AS100-analysaattorilla
Vieritestaustuotteistuksen prosessi laboriatorioliikelaitos KESLAB: ssa
Yksivaiheisen entsymaattisen PT/INR-määrityksen perustaminen kiinteän faasin substraateilla Point-Of-Care -ympäristöön
Vierianalytiikan toimintamallin kehittäminen Itä-Suomen laboratoriokeskuksen liikelaitoskuntayhtymän, (ISLABin) tarpeisiin
Laadukkaan vieritestausprosessin rakentaminen tietojärjestelmän avulla
Noroviruksen vieritestien ja GeneXpert-laitteen evaluointi
Vieritestausopas Keuruun ja Multian kotihoidolle
Influenssa on ortomyksovirusten heimoon kuuluvien virusten aiheuttama tauti. Ihmiseen tarttuessaan virus aiheuttaa 1–2 vuorokauden kuluessa tartunnasta vilunväristyksiä, korkeaa kuumetta, yskää sekä lihas- ja päänsärkyä. Influenssa A tarttuu yleensä Suomessa alkutalvesta. B-influenssa seuraa usein A-influenssaa ja infektoi Suomessa yleensä vuodenvaihteen jälkeen. Kliinisen laboratorioanalytiikan haasteena ovat sen kalliit ja monimutkaiset tutkimusmenetelmät. Yhä enemmän kehitetään menetelmiä, jotka ovat paitsi kustannustehokkaita ja luotettavia, myös kannettavia ja potilaan arkea helpottavia. Vieritestien ja niiden lukemista helpottavien laitteiden avulla tutkimukset saadaan potilaan luo. Opinnäytetyö tehtiin oululaiselle iSTOC Oy:lle. Yrityksen tavoitteena on tuoda markkinoille yleiskäyttöinen mobiilisovellus eri vieritestien lukemiseen. Opinnäytetyön tavoitteena on tutkia mobiilisovelluksen soveltuvuutta Medix Biochemica:n Actim™ Influenza A & B -vieritestin lukemiseen ja tulosten tulkintaan. Työ suoritettiin tutkimalla Medix Biochemica:n Actim™ Influenza A & B -vieritestin ja iSTOC Oy:n mobiilisovelluksen toimintaa mittaamalla niiden avulla kontrolliliuosten influenssa A -pitoisuuksia ja influenssa B -pitoisuuksia. Työssä käytettiin kahden sukupolven iPhone-laitteita niiden välisten erojen selvittämiseksi. Saadut tulokset käsiteltiin tilastotieteellisin menetelmin. Lisäksi kerättiin käyttäjäkokemuksia aidoissa käyttäjätilanteissa Kaakkurin terveysasemalla. Influenssa A ja B voidaan luotettavasti todeta potilasnäytteestä vierianalytiikan keinoin iSTOC Oy:n mobiilisovelluksella. Mobiilisovelluksella saadaan kvalitatiivinen (negatiivinen/positiivinen) testitulos, mutta ei tarkempää semikvantitatiivista tulosta siitä, onko virusten määrä positiivisessa testituloksessa suuri, keskisuuri vai pieni. Saman valmistajan eri testitikuissa ei havaittu eroja ja eri sukupolvien iPhone-laitteet antavat samoja tuloksia testeistä. Käyttäjäkokemuksia keräämällä saatiin hyviä kehitysideoita niin sovellukseen, sen käytön ohjaamiseen kuin pilvipalveluunkin. Mobiilisovellus voidaan ottaa käyttöön influenssan diagnostiikassa. Sovellusta kannattaa kuitenkin vielä kehittää mm. semikvantitatiivisten tulosten saamiseksi ja niin sovelluksen kuin pilvipalvelunkin käyttöliittymään kannattaa tehdä käytettävyyteen liittyviä parannuksia. Semikvantitatiiviset tulokset ovat tärkeitä sovellusta kehitettäessä sopimaan muillekin vieritesteille.
Vierianalytiikalla tarkoitetaan laboratorioyksikön ulkopuolella tehtäviä tutkimuksia, joiden tuloksia voidaan käyttää nopeasti potilaan hoitoa suunniteltaessa. Vierianalytiikka on jatkuvasti kasvava ja kehittyvä diagnostiikan ala. Yleisimpiä ongelmia vierianalytiikan käytössä ovat laadunohjauksen puute ja riittämätön henkilökunnan perehdytys laitteiden käyttöön sekä testien suorittamiseen.     Tämä opinnäytetyö on toiminnallinen opinnäytetyö. Se jakautuu raporttiosaan ja toiminnalliseen osaan eli työohjekansioon. Opinnäytetyön tarkoituksena oli laatia toimiva vierianalytiikan työohjekansio perusturvaliikelaitos Saarikan Saarijärven terveyskeskuksen päivystysvastaanoton hoitohenkilökunnan tarpeeseen. Tavoitteena oli parantaa vierianalytiikan laatua päivystysvastaanotolla ja nopeuttaa potilaan diagnoosin tekemistä. Työohjekansioon valittiin seuraavat kuusi testiä: Roche Diagnosticsin CARDIAC T Quantitative ja D-Dimer, Inverness Medicalin Testpack Plus hCG Urine ja STREP A with OBC, Medix Biochemican Actim™ Pancreatitis ja Orion Dianostican QuikRead® CRP.     Vieritestien pakkauksessa olevat käyttöohjeet ovat usein pienellä fontilla kirjoitettuja ja varsinainen työohje saattaa olla vaikeasti löydettävissä muun informaation seasta. Opinnäytetyön toiminnalliselle osalle oli selkeä tarve Saarijärven terveyskeskuksessa.       Avainsanat: vieritesti, vierianalytiikka, laatu, työohjekansio.
Projektiluontoisen opinnäytetyömme tilaajana toimii Oulun seudun ammattiopiston Kontinkankaan yksikkö. Opinnäytetyömme tuloksena syntynyt tuote sisältää lähihoitajille suunnatun helppokäyttöisen käyttöohjeen QuikRead CRP -vieritestauslaitteelle. Käyttöohje sisältää myös ohjeistuksen ihopistonäytteenottoon, käyttäjäpäiväkirjan sekä kontrollitulosten seurantalomakkeen. Käyttöohje toteutettiin lähihoitajaopiskelijoiden opetuksen tueksi. Sen tuli olla selkeä, helppolukuinen ja helposti lähestyttävä. Opinnäytetyöprosessissa tutustuimme vierianalytiikkaan ja sen laatuun. Perehdyimme ohjeistavan tekstin laatimiseen moniammatillisessa ympäristössä. Käyttöohjeen laatimisen aloitimme koekäyttämällä laitetta valmistajan ohjeistuksen mukaan. Testasimme käyttöohjetta kohderyhmällä ja heiltä saamamme palautteen pohjalta teimme muutoksia siihen. Koko käyttöohjeen laatimisen ajan saimme palautetta myös ohjaavilta opettajilta ja vertaistukea bioanalyytikko-opiskelijoilta. Palautteen perusteella QuikRead CRP -laitteen käyttö onnistui ohjetta käyttämällä. Lähihoitajat kokivat käyttöohjeen helppokäyttöiseksi ja selkeäksi. Kuvien käyttö ohjeistavan tekstin tukena lisäsi ohjeen ymmärrettävyyttä ja mielenkiintoisuutta. Vieritestauksen lisääntyessä laboratorioiden keskittämisen myötä bioanalyytikko tarvitsee hyviä ohjaustaitoja työelämässä. Opinnäytteemme tavoitteena oli saada kokemusta toisen ammattiryhmän ohjeistamisesta. Käyttöohjetta tehdessämme koimme haasteeksi potilasturvallisuuden huomioimisen ja vieritestauksen laadun.
Vieritestaus on sairauksien diagnostiikkaan tai hoidon seurantaan tarkoitettu laboratorioalan tutkimus, joka suoritetaan laboratorioympäristön ulkopuolella potilaan vieressä, lähellä tai odottaessa, usein jonkun muun kuin laboratoriohenkilöstön toimesta.  C-reaktiivinen proteiini on maksasolujen tuottama proteiini, jonka määrä nousee bakteerien aiheuttamissa tulehduksissa herkästi, usein arvoon 100 tai yli, mutta virustulehduksissa vain vähän, minkä vuoksi sitä voidaan käyttää myös bakteerien ja virusten aiheuttamien tulehdusten erotusdiagnostiikkaan. Näin CRP:n mittaamisella voidaan myös vähentää turhia antibioottikuureja ja siten ehkäistä resistenttien bakteerien yleistymistä samalla vähentäen lääkekustannuksia. Afinion™ AS100-analysaattori on vieritestauslaite, joka on kehitetty analysoimaan Afinion™-testikasetteja. Jokainen testikasetti sisältää näytteenotto-osan ja kaikki tarvittavat reagenssit yhden analyysin suorittamiseen. Afinion™ AS100-analysaattorin määrityksen menetelmä perustuu kahden vasta-aineen sitoutumiseen. Afinion™ AS100-analysaattorissa näytteenä käytetään ihopistosnäytettä.  Opinnäytetyön tarkoituksena on tuottaa selkeä, ymmärrettävä ja havainnollistava kuvallinen pikaohje CRP-mittauksen suorittamiseen Afinion™ AS100-analysaattorilla. Opinnäytetyön tavoite on parantaa vierianalytiikan laatua selkeyttämällä ohjeistusta Afinion™ AS100-analysaattorilla tapahtuvaan CRP-analytiikkaan sekä yhtenäistää vierianalytiikan toimintatapoja, jotta jokaiselle potilaalle voidaan taata laadukas ja hyvä hoito.
Afinion AS100-vieritestilaitteen ja Cobas 6000-kemian analysaattorin albumiini/kreatiniinisuhteen laite- ja menetelmävertailu
Virtsan kemiallinen seulonta on yksi tehdyimmistä vierianalytiikan tutkimuksista. Sitä voidaan hyödyntää esimerkiksi virtsatie- ja munuaissairauksien sekä virtsatieinfektioiden diagnostiikassa ja hoidon seurannassa. Virtsan kemiallisen seulonnan suorittajan pitää olla perehdytetty tutkimuksen tekoon ja virtsanäytteen tulee olla laadukas, jotta tutkimustulokset ovat luotettavia. Opinnäytetyön tarkoituksena on selvittää vierianalytiikkaa tekevien sosiaali- ja terveystoimen työntekijöiden virtsan kemiallisen seulonnan osaamista. Opinnäytetyö perustuu Webropol kyselyihin, jotka on tehty osana VIENO-projektia. Kysymykset käsittelevät virtsan kemiallista seulontaa. Ennen VIENO-projektiin liittyvää virtsan kemiallisen seulonnan koulutusta lähetettiin alkukysely. Koulutuksen jälkeen lähetettiin loppukysely. Opinnäytetyön tavoitteena on selvittää VIENO-projektiin liittyvän virtsan kemiallisen seulonnan koulutuksen vaikuttavuus. Kyselyiden vastauksia analysoimalla tilastollisesti on saatu selville koulutuksen vaikuttavuus virtsan kemiallisen seulonnan osalta. Kyselyt lähetettiin virtsan kemiallisen seulonnan koulutuksessa mukana olleille lähihoitajille, perushoitajille, sairaanhoitajille, terveydenhoitajille, kotihoitajille ja kotiavustajille. Vastausten perusteella virtsan kemialliseen seulontaan liittyvä osaaminen kasvoi koulutuksen myötä. Aiemmista tutkimuksista selviää, että vierianalytiikkaan liittyvät koulutukset ovat tarpeellisia. Vieritestejä tekevillä hoitajilla ei ole riittävää perehdytystä tai koulutusta vieritestaukseen. Aiemmista tutkimuksista ja tämän tutkimuksen tuloksista voidaan päätellä, että erityisesti laadulliset tekijät ovat hoitajille vieraita.
Vieritestit mononukleoosin määrittämisessä
Tiivistelmä.
Vieritestikoulutusmateriaalin tuottaminen Itä-Suomen laboratoriokeskuksen liikelaitoskuntayhtymälle : INR-väritestaus
Opinnäytetyön tarkoituksena oli tehdä vierianalytiikka-ohjekansio Vaalan terveyskeskuksen vastaanoton sairaanhoitajille. Kansio laadittiin laboratorion näkökulmasta painottaen vierianalytiikkatoiminnan laatua ja laadunvarmistusta. Tavoitteena oli, että sairaanhoitajat pystyvät tekemään kansiota käyttäen laadukkaita vierianalytiikkatutkimuksia. Yksiin kansiin koottiin keskeiset tiedot vierianalytiikasta ja neljästä sairaanhoitajien toiminnan kannalta tärkeästä vierianalytiikkalaitteesta. Kansioon sisällytettävät laitteet olivat Roche Coagu Check XS -hyytymisaikamittari, Roche Cardiac Reader System -laite Troponiini T:n ja D-dimeerin määritykseen, Orion Diagnostic Quick Reader 101 -laite C-reaktiivisen proteiinin määritykseen ja Bayer Contour Ascensia -verensokerimittari. Opinnäytetyön raportissa kuvattiin opinnäytetyöprosessi ja sen eteneminen tutkimusviestinnällisin keinoin. Työn tarpeellisuus ja ajankohtaisuus perusteltiin teoreettisen viitekehyksen kautta. Ohjekansion pääsuuntaukset tehtiin alkukartoituksen ja toimeksiantajan toiveiden perusteella. Raportissa kerrottiin vierianalytiikasta, ohjekansion laatimisen perusteista, luotettavien tulosten saamisen edellytyksistä ja kansioon sisällytettävistä asioista. Ohjekansiossa painotettiin laadunvarmistusta ja määrityksessä huomioitavia virhelähteitä. Kansiosta tehtiin informatiivinen ja helppokäyttöinen. Ohjekansiota muokattiin läpi työprosessin toimeksiantajan yhteyshenkilön ja laboratoriohoitajan palautteen perusteella. Kansio lähetettiin Vaalan terveyskeskukseen esitestattavaksi kahden viikon ajaksi. Vastaanoton sairaanhoitajat antoivat kansiosta palautetta esitestauksen perusteella. Esitestauksesta saatu palaute kohdistui laitekohtaisten käyttöohjeiden korostamiseen, kansion selkeyteen, käytettävyyteen ja muutamiin täydennyksiin ja parannusehdotuksiin. Palautteen perusteella kansioon tehtiin tarvittavat muutokset. Ohjekansion todettiin olevan tarpeellinen ja kansion tulevan vastaanoton lisäksi todennäköisesti käyttöön muuallekin Vaalan terveyskeskukseen.
Sairaanhoitaja ja vieritutkimukset
Vierianalytiikan ja laskimoverinäytteenoton kartoitus : Turun kaupungin sosiaali- ja terveystoimessa
Opinnäytetyön tarkoituksena oli vertailla Afinion AS100-vieritestilaitteen ja Cobas 6000-analysaattorin eroja virtsan albumiini/kreatiniinisuhteen määrityksessä. Lisäksi arvioitiin, onko Afinion AS100-vieritestilaite soveltuva albumiini/kreatiniinisuhteen määritykseen kertavirtsasta. Näytteiden analysointi suoritettiin Savonlinnan aluelaboratoriossa. Näytteinä käytettiin Kuopion aluelaboratoriosta lähetettyjä virtsanäytteitä. Näytteet analysoitiin ensin Afinion AS100-vieritestilaitteella. Ne näytteet, joiden albumiinipitoisuus oli alle 200 mg/l ja kreatiniinipitoisuus yli 1,5 mmol/l, analysoitiin Cobas 6000-analysaattorilla. Virtsanäytteitä tutkittiin yhteensä 40 kappaletta. Saadut tulokset käsiteltiin SPSS-ohjelmalla. Tuloksille laskettiin Pearsonin korrelaatiokerroin sekä piirrettiin regressiosuora, joiden perusteella arvioitiin menetelmien vertailtavuutta. Afinion AS100-vieritestilaitteen soveltuvuutta arvioitiin analysoimalla tulokset Wilcoxonin merkittyjen järjestyslukujen testillä sekä määrittämällä yhden päivän aikana kolme eri tason toistosarjaa, joissa kaikissa oli kymmenen tulosta. Toistosarjoille laskettiin keskiarvo, keskihajonta sekä variaatiokerroin. Tutkimustulosten perusteella laitteiden antamat tulokset korreloivat hyvin toisiaan. Wilcoxonin testituloksissa huomattiin, että laitteiden antamien tulosten välillä on tasoero, joka vaikuttaa laitteen soveltuvuuteen. Afinion AS100-vieritestilaite soveltuu albumiini/kreatiniinisuhteen määrittämiseen kertavirtsasta sillä edellytyksellä, että kaikki korkeat tulokset tarkastetaan toisella laitteella. Toistosarjoille laskettujen variaatiokertoimien perusteella laitteen toistotarkkuus ei ole kliiniseen työskentelyyn vaadittavalla tasolla.
Vieritutkimukset ovat laboratoriotutkimuksia, joita suoritetaan joko potilaan vierellä tai näytteenottopaikan lähellä. Vieritutkimusten suorittajilta ei vaadita laboratorioalan koulutusta. Koska potilaiden hoitoa koskevia päätöksiä tehdään saatujen vieritutkimustulosten perusteella, niiden on oltava luotettavia. Tämän toiminnallisen opinnäytetyön tavoitteena oli auttaa erään terveyskeskuksen vuodeosastojen hoitohenkilökuntaa saamaan luotettavia CRP-tuloksia Afinion™ As100 -vieritutkimuslaitteella. Tähän pyrittiin perehdyttämisen avulla. Opinnäytetyön tehtävänä oli laatia perehdytyskansio suoritettavan perehdyttämisen sekä laitteen käytön tueksi. Lisäksi laadittiin vieritestauksessa tarvittavat kirjauslomakkeet, jotka koottiin Afinion-laitekansioon. Perehdytyskansion laatimisen ohjeena käytettiin Labqualityn tekemää suositusta vieritestauksesta. Suosituksessa esitetään asiat, joita oikein suoritettu vieritestaus edellyttää. Kansiot esitestattiin käyttämällä niitä hoitohenkilökunnan perehdyttämisen sekä laitteella suoritettavan CRP:n määrittämisen aikana. Kansioita parannettiin kohderyhmältä saadun palautteen mukaan. Perehdytyskansio on todettu tarpeelliseksi ja toimivaksi. Siihen koottu tieto on helpottanut perehdytyksen antamista ja vieritutkimuksen suorittamista. Perehdytyskansion päivittämismahdollisuus on huomioitu jo sen suunnitteluvaiheessa. Kansiota voidaan käyttää alueen toimipisteissä, joissa Afinion-laite on käytössä.
Mikrofluidiikkaan perustuvien potilasläheisten määritysjärjestelmien käytön hyödyt ja ongelmakohdat : sekä tyreotropiinimäärityksen optimointi ja mikrofluidiikan hallinta vieritestaukseen soveltuvalla määritysalustalla
