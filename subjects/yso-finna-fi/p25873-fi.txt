http://www.yso.fi/onto/yso/p25873 kliininen harjoittelu
kliininen harjoittelu kliininen harjoittelu
Tutkimuksen tarkoituksena oli selvittää sairaanhoitajaopiskelijoita ohjanneiden sairaanhoitajien kokemuksia opiskelijan valmiuksista kliinisen hoitotyön harjoittelun aikana. Tutkimuksessa tarkasteltiin kliinisiä hoitotyön taitoja, hoitotyön teoreettista osaamista, vuorovaikutustaitoja ja eettisyyttä. Tutkimus suoritettiin kvantitatiivisena survey-tutkimuksena. Aineisto kerättiin kyselylomakkeilla. Perusjoukko koostui Pohjois-Karjalan keskussairaalan neljän kirurgisen osaston sairaanhoitajista, jotka olivat ohjanneet sairaanhoitajaopiskelijoita. Vastausprosentti oli 95. Aineisto analysoitiin SPSS 16.0 for Windows-ohjelmalla. Tutkimustulokset esitettiin taulukoina, kuvioina sekä sanallisena arviointina. Tutkimustulosten mukaan opiskelijoiden vahvin osaamisen alue oli eettisyys. Hoitotyön teoreettinen osaaminen oli keskitasoa. Vuorovaikutustaidoissa tulisi kehittää kirjallista raportointia ja palautteen antamista. Tulosten perusteella kliiniset hoitotyön taidot hallittiin heikoimmin, ja niitä tulisi koulussa opettaa enemmän. Tutkimuksen tulokset ovat hyödynnettävissä Pohjois-Karjalan ammattikorkeakoulun hoitotyön koulutusohjelman sairaanhoitajaopiskelijoiden kliinisen hoitotyön koulutuksen suunnittelussa ja kehittämisessä.
Opinnäytetyömme tehtävänä oli tuottaa perehdytysmateriaalina perehdytyskäsikirja ammattitaitoa edistävän harjoittelun aloittavalle bioanalyytikko-opiskelijalle Pirkanmaan sairaanhoitopiirin Laboratoriokeskuksen kliinisen kemian keskitetystä palvelutuotannosta. Tarkoituksenamme oli selvittää, millainen on käytännöllinen ja informatiivinen perehdytyskäsikirja sekä millaiset ovat opiskelumahdollisuudet Laboratoriokeskuksen kliinisen kemian keskitetyllä palvelutuotannolla. Ammattitaitoa edistävällä harjoittelulla tarkoitetaan harjoittelujaksoa, jonka yleisenä tavoitteena on perehdyttää opiskelija ammattiopintojen kannalta keskeisiin käytännön työtehtäviin sekä tietojen ja taitojen soveltamiseen työelämässä.    Tavoitteenamme oli, että perehdytyskäsikirjan avulla opiskelija pystyy hahmottamaan opiskelumahdollisuudet Laboratoriokeskuksessa, Pirkanmaan ammattikorkeakoulu pystyy informoimaan opiskelijoitaan harjoittelusta etukäteen ja että Laboratoriokeskus voi antaa kattavan kuvauksen toiminnastaan kliinisen kemian keskitetyllä palvelutuotannolla. Opinnäytetyömme tavoitteena oli lisätä työssä oppimisen laatua.     Opinnäytetyömme oli toiminnallinen opinnäyte, jonka tuotoksena teimme perehdytyskäsikirjan. Opinnäytetyössämme käsittelimme perehdytystä ja perehdytysmateriaalin rakenteellista ja visuaalista suunnittelua, ammattikorkeakouluopintoja bioanalytiikan koulutusohjelmassa. Käsittelimme myös Laboratoriokeskusta ja sen organisaatiota kliinisen kemian keskitetyllä palvelutuotannolla sekä työturvallisuutta, veritapaturmaa ja bioanalyytikon vaitiolovelvollisuutta ja eettisiä ohjeita.     Perehdytyskäsikirja on käytettävissä Pirkanmaan ammattikorkeakoulun Moodle-oppimisympäristössä ja Laboratoriokeskuksen intranetissä. Jatkotutkimusehdotuksenamme on, että tehtäisiin opinnäytetyö keskitetystä ja kohdennetusta näytteenottotoiminnasta Laboratoriokeskuksessa.       Asiasanat: Perehdytysmateriaali, ammattitaitoa edistävä harjoittelu, bioanalyytikko-opiskelija..
Opiskelijaohjauksen laatusuositukset kliinisellä fysiologialla : Materiaalikansio ohjauksen tueksi
Perehdytysmateriaali Laboratoriokeskuksen mikrobiologian laboratorioon harjoitteluun tulevalle opiskelijalle
Hoitotyön opiskelijoiden kädentaitojen oppimiseen liittyvät tekijät ammattitaitoa edistävässä ohjatussa harjoittelussa
Yläraajavammojen kuntoutus
Terveydenhoitajaopiskelijoiden käsityksiä kliinisestä opiskelusta
Fysioterapeuttien ja fysioterapian opettajien painottamat fysioterapeutin ammatin kvalifikaatiot kliinisessä ohjauksessa
Työohjeet manuaalisesti tehtäviin fotometriamäärityksiin Savonia-ammattikorkeakoulun kliinisen kemian harjoitustunneille
Laadukas opiskelijaohjaus : lähiesimiesten kokemuksia työyksikkönsä opiskelijaohjauksesta ja opiskelijoiden kokemuksia kliinisestä harjoittelusta CLES+T palautteisiin perustuen
Sairaanhoidonopiskelijoiden kliinisen opiskelun arviointi : sisällönanalyysi käytännön ohjaajien antamasta arvioinnista ja opiskelijoiden itsearvioinnista
Opiskelijan perehdytys harjoitteluun : perehdytyskäsikirja bioanalyytikko-opiskelijalle ammattitaitoa edistävään harjoitteluun Laboratoriokeskuksen kliinisen kemian keskitetystä palvelutuotannosta
Päätöksenteon oppiminen sairaanhoitajakoulutuksen kliinisen opiskelun alkuvaiheen osastotunneilla
Sairaanhoitajaopiskelijoiden hoitamisen taidot ja niiden opetus ammattikorkeakoulussa : opiskelijoiden, opettajien ja ohjaajien arviot
Kliininen opiskelu - autenttista oppimista : terveydenhuollon koulutuksen elinehto
Osaamistavoitteet kliinisen fysiologian ammattitaitoa edistävälle harjoittelulle
Itsenäisen harjoittelun merkitys sairaanhoitajaopiskelijoiden kliinisten taitojen kehittymiseen : käyttäjien kokemuksia TaitoPro-taitopajasta
Moniammatillisen yhteistyöosaamisen kehittyminen kliinisessä harjoittelussa
HUS opiskelijaohjauksen käsikirja
Hoitotyön opiskelijoiden merkitykselliset hoitamisen kokemukset ja niistä oppiminen kliinisessä oppimisympäristössä
Sairaanhoitajien kokemukset sairaanhoitajaopiskelijan valmiuksista kliinisessä hoitotyön  harjoittelussa
Tiivistelmä: Tämä opinnäytetyö kuuluu Teho Pro – Vaikuttavat oppimisympäristöt -hankkeeseen, joka on Metropolia ammattikorkeakoulun oma kehittämis- ja tutkimushanke. Sen avulla halutaan uudistaa terveys- ja hoitoalan opetusta ja toimintatapoja. Yksi näkökulmista on TaitoPro - itsenäisen oppimisen oppimisympäristö, johon opinnäytteeni aihe kuuluu. TaitoPro pitää sisällään taitopajoja, joissa opiskelija voi harjoitella itsenäisesti kliinisiä taitoja. Tämän opinnäytetyön tarkoituksena on kuvata, miten sairaanhoitajaopiskelijat kokevat kliinisen osaamisensa kehittyvän TaitoPro-taitopajassa ja millaisia kokemuksia sairaanhoitajaopiskelijoilla on TaitoPro-pajan käytöstä. Tavoitteena on kehittää itsenäisen oppimisen oppimisympäristöä eli TaitoPro-taitopajoja. Tämä opinnäytetyö on laadullinen tutkimus, jossa on käytetty myös määrällisen tutkimuksen analysointitapaa. Analyysimenetelmänä käytin aineistolähtöistä, eli induktiivista sisällönanalyysiä, sekä PASW Statistics 18 (SPSS) tilasto-ohjelmaa. Aineisto koostui 75 Taito-Pro-taitopajaan osallistuneen sairaanhoitajaopiskelijan raportista. Raporttiin vastaaminen oli opiskelijoille pakollinen. Osittain strukturoituja kysymyksiä sisältävän raportin on laatinut lehtori Leena Hinkkanen syksyllä 2012. Opiskelijat kokivat itsenäisen harjoittelun kehittävän osaamista ja vahvistavan itseluottamusta. Opitun kertaaminen, ympäristö, käytännön harjoittelu, itsenäinen toimiminen, pienryhmätyöskentely ja turvallisuuden tunne olivat tekijöitä joiden koettiin vaikuttavan kliinisen osaamisen kehittymiseen. Raporteista tuli selkeästi esille, että kokemukset itsenäisestä harjoittelusta TaitoPro-pajassa olivat myönteisiä. Kehityskohteiksi nousivat tarvikkeiden riittävyys, selkeät ohjeet, laitteiden käyttöopastus, laitteiden kunto, nuket, sängyt, harjoittelupaikkojen vähyys ja pajan siisteys. Opinnäytetyön tuloksia voidaan tulevaisuudessa hyödyntää kehitettäessä itsenäisen oppimisen ympäristöä Teho Pro:ta ja TaitoPro-pajoja. Kehitysehdotuksia voidaan ottaa huomioon sellaisinaan ja kokemuksia voidaan hyödyntää mietittäessä pajojen kehittämistä.
Tiivistelmä.
Opinnäytetyön tarkoituksena oli laatia perehdytysmateriaali Pirkanmaan sairaanhoitopiirin Laboratoriokeskuksen kliinisen mikrobiologian laboratorioon harjoitteluun tulevalle opiskelijalle. Opinnäytetyön tavoitteena on antaa opiskelijalle kokonaisvaltainen kuva mikrobiologian laboratorion eri työpisteistä ja selkeyttää hänen perehdytystään harjoittelujaksoilla. Tavoitteenamme on myös helpottaa opiskelijaa vaihtoehtoisten ammattiopintojen valinnassa. Opinnäytetyömme tekoa ohjasivat seuraavat tehtävät: Mitä mikrobiologian opintoja sisältyy bioanalytiikan koulutusohjelmaan Pirkanmaan ammattikorkeakoulussa? Mitä opintoja opiskelija on suorittanut ennen ammattitaitoa edistävää ohjattua harjoittelua? Miten hyvä perehdytysmateriaali laaditaan? Millaiseen organisaatioon mikrobiologian laboratorio kuuluu ja millainen on laboratorion henkilöstörakenne? Mitä mikrobiologian laboratoriossa tehdään ja miten siellä työskennellään?    Opinnäytetyö tehtiin toiminnallisena opinnäytetyönä, joka koostuu raportti- ja tuotososuudesta. Perehdytysmateriaali syntyi opinnäytetyön tuotoksena. Raporttiosuudessa lähtökohtana olivat pääasiallisesti mikrobiologian opinnot bio-analytiikan koulutusohjelmassa, perehdyttäminen, opiskelijan ohjaus harjoittelujaksoilla sekä kirjallisen perehdytysmateriaalin tuottamiseen liittyvät asiat.    Opinnäytetyön tuotoksena syntynyt perehdytysmateriaali tehtiin yhteistyössä työelämän edustajan ja ammattikorkeakoulun kanssa. Perehdytysmateriaalissamme käsitellään Laboratoriokeskuksen toimintaa, mikrobiologian laboratorion työpisteitä ja yleisiä työskentelytapoja. Materiaalista löytyvät myös opiskelijalle ohjeita harjoitteluun sekä ohjaajia varten mikrobiologian opintojen sisältö. Opinnäytetyömme tuotoksesta tuli harjoittelujaksojen aloittamista tukeva, sillä materiaalin avulla opiskelija saa jo etukäteen tietoa harjoittelupaikastaan ja käytännön ohjeita harjoittelujaksonsa ajalle. Tuotoksesta tuli myös opiskelijoiden ohjausta tukeva, sillä harjoittelun ohjaajien on mahdollista tietää, missä opintojen vaiheessa kukin harjoittelujaksolle tuleva opiskelija on. Suositeltavana jatkotut-kimusaiheena on tehdä kysely opiskelijoiden kokemasta hyödystä perehdytysmateriaaliin tutustumisen jälkeen. Jatkoehdotuksena voisi olla myös, että työpisteistä ja yleisestä työskentelystä kerrottaisiin opiskelijalle vielä tarkemmin ja syvällisemmin.        Asiasanat: opiskelijan ohjaus, perehdytysmateriaali, kliinisen mikrobiologian laboratorio, ammattitaitoa edistävä ohjattu harjoittelu.
Uuden ajan lääkäri : näkökulmia lääkärikoulutukseen
Kliininen opiskelu hoitamaan oppimisessa : nykytilanne sairaanhoitajakoulutuksessa
Tämän opinnäytetyön tarkoituksena oli laatia osaamistavoitteet bioanalytiikko-opiskelijoiden kliinisen fysiologian ammattitaitoa edistävälle harjoittelulle. Bioanalytiikan koulutusohjelman ammattitaitoa edistävässä harjoittelussa opiskelijaa ohjataan valvotusti käytännön työtehtäviin ja hän soveltaa ohjatusti oppimaansa laboratorio- ja muita teoriatietoja käytäntöön ja alansa asiantuntijatehtäviin eri kliinisen laboratoriolääketieteen erikoisalan laboratorioissa. Ammattitaitoa edistävä harjoittelu tapahtuu yliopistollisessa keskussairaalassa ja harjoitteluviikkoja on yhteensä 15, joista tavallisimmin kaksi viikkoa on harjoittelua kliinisen fysiologian laboratoriossa. Kliinisen fysiologian laboratoriolta tuli toimeksianto laatia osaamistavoitteet bioanalytiikko-opiskelijoille  kliinisen fysiologian harjoittelujaksoa varten. Osaamistavoitteiden laatiminen tuli tarpeesta hyödyntää niitä arviointitilanteissa, jolloin hoitajien on helpompi suorittaa arviointeja ja opiskelijalle varmistetaan yhä oikeudenmukaisempi arviointitapahtuma. Tavoitteena oli kehittää kliinisen fysiologian hoitajien arviointia bioanalyytiikko-opiskelijoiden suorittamasta kliinisen fysiologian jakson ammattitaitoa edistävästä harjoittelusta sairaalassa. Opinnäytetyössä tehtiin lista siitä, mitä opiskelijan pitää osata, jotta harjoittelujakso tulee hyväksytyksi sekä laadittiin osaamisen tasot kiitettävälle (5), hyvälle (3-4) ja tyydyttävälle (1-2) suoritukselle. Osaamistavoitteet laadittiin erikseen EKG ja spirometria osaamiselle. Osaamistavoitteita ei laadittu kliinisen fysiologian laboratoriojakson monille muille tutkimuksille,  sillä opiskelija tutustuu näihin vasta harjoittelussa. Tämä opinnäytetyö oli toiminnallinen opinnäytetyö. Prosessi oli kaksivaiheinen: Ensin hankittiin aihealueeseen kuuluvaa tietoa ja aiempia tutkimuksia sekä määriteltiin keskeiset käsitteet. Toisessa vaiheessa tehtiin sisällöt ja laadittiin osaamistavoitteet sekä pohdittiin hankkeen hyödyllisyyttä. Osaamistavoitteiden laatiminen oli ajankohtaista ja niiden laatimisesta tulee toivon mukaan olemaan  hyötyä tutkimusaiheen antaneelle kliinisen fysiologian osaston hoitajille ja bioanalytiikko-opiskelijoille.
Hoito, huolenpito ja opetus
Hoitotyön ja ensihoidon opiskelijoiden kokemuksia kliinisen harjoittelun ohjauksen toteutumisesta
Hoitotyön opiskelijoiden motivaatio itsenäiseen opiskeluun taitopajoissa
Sairaanhoidon opiskelijoiden käsityksiä harjoittelusta ja sen ohjauksesta
Opiskelijaohjauksen ja oppimisympäristön laatu HYKS-sairaanhoitoalueen Medisiinisessä tulosyksikössä opiskelijoiden arvioimana
Tutkimuksen tarkoituksena oli kuvata lähiesimiesten kokemuksia opiskelijaohjauksesta työyksikössään opiskelijan kliinisen harjoittelun aikana sekä opiskelijoiden kokemuksia kliinisestä harjoittelusta CLES+T- palautteisiin perustuen. Tutkimuksen tavoitteena oli tuottaa kokemuksellista tietoa lähiesimiehenä toimimisesta sekä esimiehenä toimimisen keinoista laadukkaan oppimisympäristön luomiseksi. Lisäksi tavoitteena oli tuottaa tietoa, miten lähiesimiehet omalla esi-merkillään kannustavat ja tukevat työyhteisöä kehittämään opiskelijaohjausta työyksikössään luoden yhtenäisiä käytänteitä opiskelijaohjaukseen. Tavoitteena oli tuottaa myös tietoa opiskelija-ohjauksen kehittämiseen sairaaloihimme opiskelijoiden antamiin CLES+T palautteisiin perustuen. Tutkimus toteutettiin erään sairaanhoitopiirin kahdella tulosalueella. Tutkimuksen aineisto muodostui kahdesta eri aineistosta. Ensimmäisen aineiston kerättiin syyskuussa 2015 tutkimukseeni lupautuneilta tulosalueiden 7 lähiesimiehiltä. Tutkimusaineiston keruu toteutettiin ryhmähaastattelun avulla lähiesimiehille järjestetyssä tilaisuudessa. Toinen aineisto muodostui opiskelijoiden antamista CLES+T palautteista, jotka oli kerätty vuoden 2014 aikana kliinisellä harjoittelujaksolla olleilta hoitotyönopiskelijoilta (n=142). Opiskelijat antoivat palautteen harjoittelujaksonsa lopussa sairaanhoitopiirin verkkosivuilla olevalla Internet-pohjaisella ohjelmalla. Aineistot analysoitiin aineistolähtöistä sekä määrällistä sisällönanalyysia käyttäen. Aineiston analyysiä ohjasivat tutkimustehtävät ja tutkimustuloksiksi lähiesimiesten kokemuksista muodostui kolme pääluokkaa: lähiesimiehen näkemykset laadukkaasta opiskelijaohjauksesta, lähiesimiesten osallisuus opiskelijan ohjaukseen kliinisen harjoittelujakson aikana sekä lähiesimiesten kehittämisehdotukset opiskelijan kliinisenharjoittelun ja oppimisympäristön kehittämiseen. Lähiesimiehet kuvasivat laadukkaan opiskelijaohjauksen olevan yksilöllistä, opiskelijan tavoitteet ja lähtötason huomioonottavaa ohjausta ja neuvontaa. Tehtävikseen laadukkaan opiskelijaohjauksen mahdollistumiseksi työyksikössään lähiesimiehet kuvasivat resurssien luomisen, opiskelijan ja opiskelijaohjaajien tukemisen, opiskelijaohjaajien koulutuksen mahdollistamisen sekä oman persoonan ja esimerkkinä olemisen. Kehittämisehdotuksiksi lähiesimiehet kuvasivat ohjaajien koulutuksen, opiskelijaohjauksen yhtenäisten käytäntöjen sekä koulun välisen yhteistyön kehittämisen. Opiskelijoilta saaduista palautteista kehittämisehdotuksiksi nousi ohjaajien ohjaustaitojen ja palautteen annon kehittäminen sekä opettajan ja työyksikön välisen yhteistyön kehittäminen. Tutkimuksesta saatujen tulosten perusteella lähiesimiesten on mahdollista kehittää työyksikkönsä opiskelijaohjausta ja luoda yhtenäisiä käytänteitä opiskelijaohjaukseen.
