http://www.yso.fi/onto/yso/p21950 calvados
calvados calvados
Tämä opinnäytetyö on tehty toimeksiantona Royal Ravintolat Oy:lle, ja sen produktina syntyi 70-sivuinen calvados-opas Ravintola Nokan henkilökunnalle. Tietoperustan ja oppaan perusteella sen käyttöönoton yhteydessä koko salihenkilökunta sai myös calvados-koulutuksen maaliskuun alussa 2014. Calvados-opas on otettu hyvin vastaan Nokan henkilökunnan keskuudessa etenkin testikäytössä tulleiden parannusehdotusten toteuttamisen jälkeen. Opas on suunniteltu niin, että esimiesten on helppo päivittää sitä valikoiman muuttuessa. Samoihin kansiin on tarkoitus lisätä muidenkin juomien oppaita, jotta kaikki tieto löytyy helposti samasta paikasta.      Ravintola Nokka on vuonna 2002 perustettu suomalaisen pientilaruoan ravintola. Siellä on perustamisestaan asti ollut laaja calvados-valikoima, joka kirjoitushetkellä sisältää yli 50 calvadosia ja muita siitä johdettuja tuotteita. Ravintolassa ei kuitenkaan ole ollut kunnollista calvadosin tuotetuntemusta, joten myynnin lisäämiseksi ja palveluprosessin vahvistamiseksi koulutus ja opas olivat hyvin tarpeellisia.    Calvados on Pohjois-Ranskalainen omena- ja päärynäsiideristä tislattu, tammitynnyrissä kypsytetty hedelmäviina, jota käytetään yleisimmin digestiviinä. Calvadosin historia on yhtä pitkä kuin siiderinkin historia. 1600-luvun puolivälissä Normandiassa oli jo olemassa aktiivinen siiderin tislaajien kilta, mutta ensimmäisen virallisen alkuperäluokituksen se sai vasta vuonna 1942. Calvados on EU:n alkuperäsuojaama tuote, jota voi lain mukaan valmistaa vain tietyillä alueilla Pohjois-Ranskassa. Calvadosilla on kolme eri alkuperäluokitusta: Calvados AOC, Calvados Pays d'Auge ja Calvados Domfrontais. Maailmanlaajuisesti se on lähtenyt leviämään vasta viime vuosikymmeninä, mutta sen markkinaosuus kypsytetyistä tisleistä on hyvin pieni.    Suomen ravintola-alaa ja alkoholin myynnin jakautumista viimeisten 15 vuoden aikana tarkkailemalla havaitaan, että alkoholin kokonaiskulutus on laskussa, mutta kulutus on selkeästi siirtynyt yhä enemmän kotiin. Ravintola-alan yritysten on siis panostettava yhä enemmän siihen, että asiakkaille annetaan enemmän, kuin mitä he kotona saisivat. Tietotaitoinen, myyntihenkinen ja palvelualtis henkilökunta on ravintolalle elinehto. Henkilökunnan myyntialttiutta ja itsevarmuutta voidaan kohottaa motivoivan koulutuksen avulla.
Juomista jaloimmat : väkevien alkoholijuomien historia ja valmistus
Mikosta mestariksi : baarityön käsikirja
Calvados : omena jaloimmillaan
Calvados- opas Ravintola Nokan henkilökunnalle
Väkevät alkoholijuomat
