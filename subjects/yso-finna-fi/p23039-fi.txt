http://www.yso.fi/onto/yso/p23039 hormonikierukat
hormonikierukat hormonikierukat
Hormonaalisen raskaudenehkäisyn vaikutukset nuorten naisten terveyteen ja hyvinvointiin
Ongelmana hiljainen kiima
Kokoonpanokoneiden mittausjärjestelmien kyvykkyyden arviointi
Tiivistelmä.
Suunnitelma
Valmistusosaston validointiprojektisuunnitelma
Opinnäytetyö tehtiin Bayer Oy:n Turun tuotantolaitokselle, validointiosastolle. Työn aiheena oli hormonikierukoiden dimensioita tarkastavien kamerajärjestelmien mittauskyvyn arviointi. Tavoitteena oli suunnitella hormonikierukan kokoonpanokoneille sarja testejä, joiden avulla pystyttiin arvioimaan koneiden kameranjärjestelmistä johtuvaa mittausvaihtelua. Testien suunnittelussa apuna käytettiin AIAG:n Measurement Systems Analysis -manuaalia. Idea aiheesta lähti Bayer Oy:n tarpeesta ottaa tilastollisia menetelmiä ja tilastollista ajattelua vahvemmin mukaan laitteiden kvalifiointiin. Työssä suunniteltiin kokoonpanokoneille kolme erilaista Gage-testiä. Gage-testit ovat tilastollisia menetelmiä mittausvaihtelun analysoimiseksi. Gage-testien lopputulosten seurauksena päätettiin suorittaa vielä ylimääräisiä testejä kokoonpanokoneille.Testien tuloksista saatiin hyvää informaatiota kokoonpanokoneiden mittaustapahtumista. Mittauksesta johtuva vaihtelu eli koneiden toistettavuus oli molemmilla koneilla pientä verrattuna toleranssialueisiin. Tehtyjen Gage-testien perusteella koneiden kamerajärjestelmät ovat kyvykkäitä arvioimaan hormonikierukan dimensioita. Testeissä havaittiin myös, että kamerajärjestelmän mittaresoluutio oli liian suuri ja koneiden havaittiin mittaavan systemaattisesti erilaisia tuloksia samoista kappaleista. Koneiden välisen systemaattisen virheen tunnistaminen on tärkeää prosessien ulostulon kannalta. Systemaattinen virhe aiheuttaa turhaa hylkyä ja pahimmillaan huonojen kappaleiden hyväksymistä. Myös koneiden alkutarkastuksen ja tuotteen mittaustapahtuman välillä huomattiin tuloksissa eroja.Lopuksi saavutettujen tulosten perusteella pohdittiin toimenpiteitä testeissä havaittujen puutteiden selvittämiseksi.
Opinnäytetyön aiheena oli Mirena-ehkäisykierukan uuden tuotanto-osaston validointiprojektisuunnitelman laadinta lääketeollisuusyritys Bayer Schering Pharma Oy:lle. Suunnitelman tarkoituksena oli luoda selkeä toimintasuunnitelma validointitoimenpiteiden suorittamiseksi sen jälkeen, kun osasto valmistuu loppuvuodesta 2009. Validointitoiminta on laatua tukevaa toimintaa ja perustuu hyvien toimintatapojen (GMP) periaatteisiin. Validointitoiminnan pyrkimyksenä on dokumentoidusti osoittaa, että teknisillä asennuksilla, prosesseilla, laitteistoilla, työmenetelmillä tai järjestelmillä saavutetaan vaatimusten mukainen lopputulos toistettavasti. Suunnitelman toteuttaminen johtaa valmistusosaston validoidun statuksen saavuttamiseen, käyttöönottoluvan myöntämiseen ja lopulta tuotannon aloittamiseen. Validointiprojektisuunnitelmassa kuvattiin projektin ja validointitoiminnan pääpiirteet ja vastuut sekä määriteltiin uuden osaston validointikohteet toteutusperiaatteineen ja hyväksymiskriteereineen. Lisäksi suunnitelmassa määriteltiin aikataulutavoitteita suoritettaville toimenpiteille. Laaditussa suunnitelmassa huomioidaan osasto kokonaisuudessaan: tilojen, ilmastoinnin, kiinteistöautomaation ja ovilogiikoiden kvalifioinnit, laitteiden ja hyödykkeiden kvalifioinnit, puhdistusvalidoinnit sekä prosessien ja analyyttisten menetelmien validoinnit. Suunnitelma laadittiin myös tulevaisuuden tarpeita silmälläpitäen, ja sitä voidaan käyttää apuvälineenä vastaavanlaisten kohteiden kvalifioinneissa ja validoinneissa.
