http://www.yso.fi/onto/yso/p25635 myöhäisromantiikka
myöhäisromantiikka myöhäisromantiikka
Joseph bonnet : mainettaan parempi?
Viimeiset romantikot : kirjallisuuden aatteiden vaihtelua 1880-luvun jälkeen
Euroopan veistotaidetta romaniikasta Rodiniin
Ars : Suomen taide. 4
Suomalaisen kirjallisuuden historia
Selim Palmgrenin pianokonsertot myöhäisromanttisen musiikin edustajina
Ars : Suomen taide. 5
Klassillisen maalaustaiteen historia Giottosta Cezanneen
Opinnäytetyöni aiheeksi päätyi ranskalainen, myöhäisromantiikan aikana elänyt urkuvirtuoosi sekä säveltäjä Joseph Bonnet, joka on jo pitkään ollut ehdoton suosikkisäveltäjäni. En kuitenkaan tiedä muita urkureita, jotka olisivat samalla tavalla kiinnostuneita Bonnet ́sta ja esittäisivät aktiivisesti hänen tuotantoaan. Näin ollen ajattelin, että olisi mielenkiintoista hiukan selvittää syytä tähän, sekä samalla tuoda tutuksi Joseph Bonnet ́n urkumusiikkia. Saadakseni selvyyttä tähän asiaan perehdyin Joseph Bonnet ́n uraan sekä yleisesti tuohon aikaan vallitsevaan urkukulttuuriin. Lisäksi lähetin sähköpostihaastattelun muutamalle aktiivisesti konsertoivalle urkurille, jota kautta sain selvyyttä siihen, mitä urkurit yleisesti kyseisestä säveltäjästä ajattelevat. Nämä haastattelut nousivat tärkeimpään asemaan etsiessäni vastausta juuri siihen, miksi Joseph Bonnet on niin vähän esitetty säveltäjä verrattuna muihin aikalaisiinsa. Tämän selvityksen perusteella suurin syy säveltäjän pieneen suosioon lienee hänen musiikkinsa vanhanaikaisuus, sillä hänen sävellyksiensä ajankohta on jo lähempänä impressionismia kuin romantiikkaa. Hänen sävellyksensä ovat silti pääosin täysin romanttisia teoksia, jotka olisi voitu säveltää jo muutamaa vuosikymmentä aiemmin. Bonnet ́n uran ajankohta on voinut vaikuttaa hänen suosioonsa myös siten, että urkurit, jotka eivät hänen musiikkiaan tunne, olettavat sävellysten olevan jo impressionistisia. Näin ollen täysromanttisen urkumusiikin esittäjät eivät ehkä koskaan ole tulleet ajatelleeksi, että Bonnet ́n musiikki voisi olla niinkin romanttistyylistä kuin se todellisuudessa on. Joka tapauksessa Joseph Bonnet ́n musiikkia tuntevat urkurit pitivät kovasti hänen musiikistaan sekä olivat kokeneet, että hänen sävellyksensä ovat nimenomaan ”kansaan uppoavaa” konserttiohjelmistoa. Opinnäytetyöni taiteellisessa osiossa esitin Joseph Bonnet ́n teoksia mahdollisimman monipuolisesti. Tämän tarkoituksena oli tuoda tutuksi hänen musiikkiaan. Bonnet ́n urkumusiikin tunnetuksi tekemistä aion jatkaa yhä edelleen esittämällä mahdollisimman paljon hänen sävellyksiään.
Symbolistisia sävelnäkyjä
