http://www.yso.fi/onto/yso/p25829 pienennys
pienennys pienennys pienentäminen
Energiatehokkuuden parantaminen suojelluissa rakennuksissa
Kuinka piirrät ja maalaat näkemääsi
LSK Business Park Oy omistaa entisen Lentosotakoulun alueet ja kiinteistöt Kauhavalla ja Kokkolassa. Kauhavan alueen lämmitysenergiankulutus vuonna 2014 oli 8004 MWh. Lämmityskustannukset ovat erittäin korkeat, joten säästöt olisi suotavia. Opinnäytetyön tarkoituksena oli kartoittaa mahdollisia energiansäästötoimenpiteitä, joilla saadaan rakennusten energiankulutusta pienemmäksi. Vuosittainen lämmitysenergiankulutus tarkastelun alla olevissa kohteissa on noin 700 MWh. Työssä kartoitettiin rakennusten nykytilanne taloteknisten järjestelmien, sekä rakenteiden osalta ja ideoitiin energiatehokkaampia ratkaisuja. Ratkaisuille laskettiin taloudellinen kannattavuus sekä takaisinmaksuaika. Lisäksi työssä huomioitiin työn tarkastelun kohteena olevien rakennusten kulttuurihistoriallinen ja arkkitehtuurillinen arvo. Museovirasto onkin esittänyt rakennuksia suojeltavaksi rakennusperinnön suojelemisesta annetun lain nojalla. Työssä annetaan ohjeita rakennuksien suojelun toteutumiseksi työn tarkastelun alla olevissa kohteissa, sekä yleisellä tasolla. Laivuehallien energiansäästöinvestoinniksi valittiin ratkaisu, jossa hallien ilmanvaihtojärjestelmään lisätään lämmöntalteenotto. Tällä saavutetaan noin 200 MWh:n lämmitysenergian säästö vuosittain, joka vastaa rahallisesti noin 11 000 euroa vuodessa. Hävittäjälentolaivueen energiansäästöinvestoinniksi valittiin myös lämmöntalteenoton lisääminen ilmanvaihtojärjestelmään. Kyseinen ratkaisu tuottaa noin 58 MWh:n lämmitysenergian säästön vuosittain, joka vastaa rahallisesti noin 3000 euroa vuodessa. Rakennuksien lämmönjakohuoneessa olevien kiertovesipumppujen korvaaminen vakiopaine-ero-ohjatuilla tuottaa vuosittain 13 MWh:n sähköenergian säästön. Hävittäjälentolaivueen yläpohjan eristystason päivittämisellä nykyisien rakentamismääräyksien tasolle saavutetaan noin 238 euron säästöt vuosittain. Laivuehalleille määritettiin alin mahdollinen sisälämpötila jolloin rakenteet pysyvät terveenä. Sisälämpötilan alentamisella tarkoituksena on säästää lämmitysenergiaa hallien ollessa tyhjillään. Energiansäästöinvestointien kannattavuuslaskennan ja takaisinmaksuajan perusteella voitiin kyseisiä investointeja pitää kannattavina. Laivuehallien ilmanvaihtojärjestelmän päivittämisen takaisinmaksu aika on noin 10 vuotta ja hävittäjälentolaivueen ilmanvaihtojärjestelmän päivittämisen takaisinmaksuaika on noin 11,5 vuotta. Pumppujen korvaaminen vakiopaine-ero-ohjatuilla on erittäin suositeltavaa, sillä takaisinmaksuaika on vain neljä vuotta.
Energiataloudellinen selvitys
Materiaalihukan pienentäminen CLT-elementtien valmistuksessa
