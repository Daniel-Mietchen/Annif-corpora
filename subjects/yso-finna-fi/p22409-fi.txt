http://www.yso.fi/onto/yso/p22409 verkkojournalismi
verkkojournalismi verkkojournalismi online-journalismi
Sähköisten julkaisujen vaikutus painettuun sanomalehteen ja toimitustyöhön : case: Etelä-Suomen Sanomat
Opinnäytetyössäni selvitän, miten sanomalehtien toimitusten työntekijät suhtautuvat kuvatekstiin ja miten he sellaisen juttuihinsa luovat. Aiheen valitsin oman kiinnostukseni pohjalta. Omasta käyttäytymisestäni olen huomannut, että mikäli luen sanomalehteä, katson ensimmäisenä kuvaa ja sen jälkeen luen otsikon ja kuvatekstin. Mikäli taas tuotan sisältöä sanomalehteen, otan ensin kuvan, kirjoitan sen jälkeen leipätekstin ja vasta lopuksi kirjoitan kuvatekstin. Tutkielmallani halusin selvittää, kokevatko muut toimittajat kuvatekstin samalla tavalla. Halusin myös tietää, ketkä kuvatekstien tekemisestä käytännössä vastaavat ja minkälainen tarina julkaistavien kuvatekstien takana on. Tutkimuskohteenani toimivat seitsemänpäiväiset maakuntalehdet Kaleva ja Keskipohjanmaa. Molemmat lehdet toimittavat omilla alueillaan samaa tehtävää. Aluksi analysoin viiden päivän ajan kuvatekstejä molempien lehtien printti- ja verkkoversioista. Tämän jälkeen listasin mieltäni askarruttaneet kysymykset paperille ja tein teemahaastatteluja molempien lehtien toimittajille, valokuvaajille, toimitussihteereille ja toimituspäälliköille. Sain vahvistuksen oletukselleni, että oma toimintatapani kuvatekstin tekemisessä on yleinen myös muiden työprosessissa. Toimittajat kertoivat, että aikaa kuvatekstin tekoon kuluu hyvin pieni osa kokonaisuudesta, ja yleensä se tulee tehtyä viimeisenä, kun kaikki muu on jo valmista. Molemmissa lehdissä kuvateksteistä vastaavat pääosin kirjoittavat toimittajat eivätkä valokuvaajat osallistu prosessiin kuin hyvin satunnaisesti, jos silloinkaan. Toimitussihteerit sen sijaan taittovaiheessa muokkaavat kuvatekstejä säännöllisesti, mutta heidän tietämyksensä asiasta on hyvin usein hatarampaa kuin toimittajan tai valokuvaajan, joten heidän tekemänsä kuvatekstit harvoin pääsevät yhtä syvälle aiheeseen kuin jutun kirjoittajan tekemät. Saamieni vastausten perusteella kuvatekstien laadun kohentamiseen on olemassa kaksi yksinkertaista keinoa: kuvatekstin laatijan (toimittajan) henkilökohtainen skarppaaminen sekä toimittajan, valokuvaajan ja jutun taittajan yhteispalaveri, jossa he miettisivät kuvatekstiä yhdessä.
Verkossa pastori ja populisti : Iltasanomat.fi:n uutisointi eurovaaleista 2009
Tiekartta vihreään verkkoon : nettitoimittajan opas Vihreä Lanka -sivustolle
"Juttua on korjattu" : verkkojournalismin oikaisukäytännöt päivityksen tarpeessa
Naistenlehti uusissa vaatteissa : printtilehdestä verkkojulkaisuun
Joko klikkasit? : Iltalehti.fi:n suosituimmat uutisaiheet vuonna 2009
Laatua journalismiin! : uutisjournalismi laatukokeessa : mediafoorumi
Tässä opinnäytetyössä käsitellään haasteita, jotka liittyvät suomalaisen median murrokseen: rajat eri mediavälineiden välillä hämärtyvät. Opinnäytetyössä tarkastellaan MTV3 Urheilun vastausta tähän ilmiöön, ja Tulosruudun ja Online-urheilun yhdistämisen mukanaan tuomia käytännön haasteita. Tulosruutu on MTV3:n päivittäinen urheilu-uutislähetys. Online-urheilu tuottaa sisältöä MTV3 Internetin urheilusivuille, MTV3 Tekstikanavan urheilusivuille ja nyt myös Tulosruutuun ja MTV3 Netti-tv:seen. Opinnäytetyön tekijä työskentelee urheilutoimittajana Tulosruudussa. Yhtenä tavoitteena oli helpottaa Tulosruudun ja Online-urheilun yhteistyötä kokoamalla aiemmin toimittajien muistin varassa olleet tiedot työohjeeksi. Toisena tavoitteena oli selvittää Tulosruudun ja Online-urheilun yhteistyön taso, ja tehdä kehitysehdotuksia yhteistyön tiimoilta. Tämä opinnäytetyö on prosessityyppinen, sillä tässä kuvataan tuotoksen, eli työohjeen, valmistumista. Ratkaisevan tärkeään roolin nousi Tulosruudun ja Online-urheilun työntekijöillä teetetty toimintamalleja koskenut kysely. Opinnäytetyössä keskitytään myös Tulosruudun ja Online-urheilun yhteistyön haasteisiin.  Erityisesti pohditaan yhdistettyjen, eri mediavälineille aikaisemmin sisältöä tuottaneiden, toimitusten työmallien yhdenmukaistamista. Selventämistä ovat kaivanneet nimeämis- ja kirjaamiskäytännöt, sekä toimituksessa yhteen hiileen puhaltaminen. Opinnäytetyössä tarkastellaan ja arvioidaan toimintamalleja koskeneen kyselyn tuloksia ja lisäksi tuodaan esiin opinnäytetyön tekijän hiljaista tietoa.
Maailmankartan uudet mittasuhteet verkossa : ulkomaanuutiset Ylen verkkosivuilla vuonna 2014
Tutkin opinnäytetyössäni painetun ja verkkolehden välistä yhteistoimintaa Etelä-Kymenlaakson maakuntalehti Kymen Sanomissa. Tutkimukseni peilaa Kymen Sanomien verkkouutispalvelun ja painetun lehden välisiä laadullisia ja ominaisuuksellisia eroja osana maailmanlaajuista journalistista muutosta. Lisäksi opinnäytetyöni sisältää laadullisen tutkimusmenetelmän kautta kerätyn tiedon pohjalta laadittuja käytännöllisiä kehittämisehdotuksia toimituksen käyttöön. Tutkielmani perustuu Kymen Sanomien toimituksessa tehtyihin sähköpostikyselyihin ja teoriateitoon. Tutkielman haastattelut ja kyselyt on toteutettu maalis-huhtikuun 2014 aikana. Opinnäytetyön tilaajana toimii Kymen Sanomat. Tutkielmani tulokset osoittavat, että suomalainen mediakenttä elää suurta verkkojournalismin tuomaa siirtymävaihetta, joka heijastuu erittäin konkreettisesti myös Kymen Sanomien toimitukseen, ja sen työskentelytapoihin. Myös verkon tuomien uusien ominaisuuksien hyödyntäminen täysipainoisesti hakee vielä suuntaansa. Tutkielmani tarjoaa ratkaisumalleja keskeisimpiin toimituksen päivittäin kohtaamiin haasteisiin, sekä ehdotuksia Kymen Sanomien verkkojournalismin ja verkkopalvelun laadun parantamiseen. Myös taloudellinen taantuma ja kotimaisten mediatalojen viime vuosien suuret säästötoimet ovat osaltaan hidastaneet uudenlaisten sähköisten palveluiden käyttöönottamista suomalaisissa sanomalehdissä, mikä näkyy myös Kymen Sanomien toiminnassa. Peilaan tutkimuksessani myös kotimaisen lehdistön yleistä tilaa erityisesti yhdyvaltalaismediaan, jonka rohkeat ratkaisut ovat kääntäneet mediatalojen tilanteen vuosien taantuman jälkeen varovaiseen kasvuun.
Tässä opinnäytetyössä tutkittiin MTV3 Viihdeuutisten toukokuun 2010 suosituimpia uutisotsikoita. Tavoitteena oli selvittää, millainen viihdeuutisen otsikko toimii parhaiten verkkomediassa. Työssä pohditaan erityisesti MTV3 Viihdeuutisten otsikointia ja sen kehittämismahdollisuuksia. Opinnäytetyö on tehty MTV3 Viihdeuutisten toimeksiantona. Tutkimuksen tarkoituksena oli laatia otsikointiin käytännön vinkkejä MTV3.fi-sivuston viihdetoimitukselle kokoamalla yhteen tilastotietoa suosituimmista otsikoista ja analysoimalla niiden ominaispiirteitä.     Tutkimusaineistona toimivat MTV3 Viihdeuutisten sata suosituinta otsikkoa toukokuulta 2010. Otsikot lajiteltiin niiden ominaisuuksien perusteella eri kategorioihin muun muassa eri otsikkotyyppien, päätoimijoiden sekä rakenteen mukaan. Tutkimuksessa tarkasteltiin myös eri sukupuolten näkyvyyttä suosituimmissa otsikoissa ja lisäksi pohdittiin otsikoiden sävyä. Päämääränä oli selvittää, mitä yhteisiä ominaisuuksia kaikkein suosituimmilla Viihdeuutisten otsikoilla on. Aineiston perusteella voidaan todeta, että suosituimpien otsikoiden sävy oli hyvin useimmiten negatiivinen. Naiset olivat aineistossa miehiä selvästi enemmän näkyvillä. Viihdeuutiset ovat myös erittäin vahvasti henkilöityjä, mutta päätoimijan ammattiryhmällä ei niinkään ollut otsikon suosion kannalta merkitystä: tärkeämpää on päätoimijan tunnettuus ja suosio.
Lue lisää lehdestä, katso video verkossa: toimittajien käsityksiä monikanavaisesta journalismista Keskisuomalaisessa ja Savon Sanomissa
Tiivistelmä (kuvailulehti).
Viihdettä verkossa : pohjoismaisten iltapäivälehtien viihdeuutisointi internetissä
Enemmän irti uutiskuvituksesta : Internetin ulkomaanuutiskuvat vertailussa: miten mtv3.fi voisi kehittyä?
Digitalisoituminen ja lehtien verkkosivut
Twiiteryhmiä ja uutispäivittelyä : toimittajana sosiaalisessa mediassa
Metallimusiikki- ja pelikritiikin ominaisuuksia : eroja ja yhtäläisyyksiä verkossa
Toimivat uutisotsikot Talentumin verkkolehdissä
Kiljusen kirpuista Gucciin : polttopisteessä suomalaisten ja hollantilaisten verkkolehtien blogit
Blogit median työvälineenä
Kansalaiset mediaa oppimassa - media kansalaisilta oppimassa : oppimisen näkökulma kansalaislähtöisiin mediahankkeisiin
Snowfalling : multimodaalinen kerronta digitaalisessa journalismissa
PAINETUN JA VERKKOLEHDEN VÄLINEN SYNERGIA KYMEN SANOMISSA  : Hyvät toimituskäytännöt printin ja verkon siltana
Pakkopullaa vai mahdollisuus : Miten paikallislehdet hyödyntävät Internetiä journalistisessa työssään, ja miten ne voisivat hyödyntää sitä paremmin
Valtamedian kainalossa : online-journalismin parhaat käytännöt -hankkeen loppuraportti
Todenmukainen verkkojournalismi
Helsingin Sanomien Verkkoliitteen ja kantalehden suhde : toimittajien näkemyksiä ja kokemuksia
Media ja demokratia Suomessa : kriittinen näkökulma
Sote-uudistus - uhka vai mahdollisuus : tarkastelussa sote-uudistusta koskevan verkkouutisoinnin otsikot
Filosofisen mielipidelehden tuottaminen eli Tertius-projekti
Joko klikkasit?  : Iltalehti.fi:n suosituimmat uutisaiheet vuonna 2009
Yhteistyötä ja haasteita : toimittajan ja yleisön suhden internetin keskusteluryhmissä
Verkkojournalismin muutosten vaikutus Ilta-Sanomien viihdetoimittajien työnkuvaan
Opinnäytetyöni tavoitteena on luoda käytännön ohjeet Lapin Kansan toimittajille lehden nettisi­vuilla julkaistavien videoiden tekoon. Opinnäy­tetyöni toimeksiantaja on maakuntalehti Lapin Kansa. Opinnäytetyöni teoriapohja pyrkii vastaamaan kahteen kysymykseen. Aluksi selvitän aiemman tutkimuksen valossa, millaisia videoita sanomalehtien nettisivuille kannattaisi tehdä. Tarkastelen aihetta myös Lapin Kansan sidosryhmille suunnatussa julkaisussa esitettyjen ajatusten pohjalta. Seuraavaksi perehdyn videojournalismin käsitteeseen. Käytän lähteinä pääasiassa kahta video­journalismia käsittelevää kirjaa. Lisäksi hyödynnän verkkolähteitä. Opinnäytetyöni on tapaustutkimus, jota lähestyn kvalitatiivisin keinoin. Hyödynsin useita aineis­tonkeruun metodeja. Hankin aineistoa Lapin Kansan päätoimittajan teemahaastattelulla, jonka avulla kartoitan, millaisia kriteerejä hän asettaa videoille. Seuraavaksi analysoin ulkomaalaisten sanomalehtien verkkosivuilla julkaistuja videoita, jotka noudattelevat teoriapohjassa kuvattuja vi­deojournalismin periaatteita. Sen jälkeen analysoin Lapin Kansan nettisivuilla helmikuussa 2014 julkaistut videot ja vertasin niitä opinnäytetyöni teoriapohjaan, onnistuneisiin esimerkkivideoihin ja päätoimittajan näkemyksiin. Käytin sisällönanalyysin menetelmää. Loin analyysin pohjalta kehit­tämisideoita, jotka testasin käytännössä. Tein lehden nettisivuille kaksi videoita ideoideni pohjal­ta. Lopulta rakensin toimittajille käytännön vinkit videoiden tekoon. Tutkimukseni perusteella Lapin Kansan videoiden journalistinen laatu ja kiinnostavuus paranisi, jos videot olisivat aiempaa tarinallisempia ja niistä löytyisi yleisinhimillinen teema, johon katsojat voivat samaistua. Lisäksi videoiden päähenkilöiksi tulisi nostaa tavallisia ihmisiä. Lopulta huomio­ta vaatii videoiden aloitus. Uskon, että parannusehdotuksista on käytännön hyötyä lehden toimit­tajille ja vinkit muovautuvat käytännön työssä yhä toimivammiksi.
Hyperpaikallista käyttäjäsisältöä : Vartti.fi:n maaliskuun 2010 luetuimmat uutiset ja niiden uutiskommentit analyysissa
"Miljoonat kattelee, kun muut kättelee" : tarkastelussa twiiteistä paljastuvat asenteet Linnan juhlia kohtaan
Verkkoviestien journalistinen moderointi : yleisön tuottaman aineiston julkaisukäytännöt toimitusten internet-sivuilla
Infografiikan uudet muodot : graafista suunnittelua, dataa ja journalismia verkkojulkaisemisen aikakaudella
Tutkimuksessa selvitettiin, millaisia eroja ja yhtäläisyyksiä pohjoismaisten iltapäivälehtien verkon viihdeuutisoinnissa on. Tavoitteena on antaa kuva iltapäivälehtien viihdesivujen nykytilanteesta ja tuottaa toimeksiantajan, Iltalehti.fi:n käyttöön tietoa ja vinkkejä sekä päivittäiseen viihdeuutisointiin että pitkäjänteisempään kehitystyöhön. Tutkimusta varten seurattiin viiden päivän ajan Iltalehden, Ilta-Sanomien, Aftonbladetin, Expressenin ja Verdens Gangin verkkolehtien viihdeuutisia. Lisäksi kunkin lehden viihdeosastoa tarkasteltiin yleisemmällä tasolla.     Tutkimuksessa tarkasteltiin viihdejuttujen näkyvyyttä sivustoilla, juttumääriä, juttujen aiheita ja tekijöitä. Lisäksi kiinnitettiin huomiota viihdeosastojen interaktiivisiin, kuvallisiin ja taustoittaviin elementteihin sekä niiden tarjoamiin erilaisiin lisäpalveluihin. Aineiston perusteella Iltalehti julkaisi hieman vähemmän juttuja kuin kotimainen kilpailija Ilta-Sanomat. Iltalehden viihdejutuista noin kolmasosa oli tietotoimiston tekemiä - osuus oli vertailun korkein. Ruotsalaislehtien jutuista lähes kaikki olivat omien toimittajien kirjoittamia, ja suurin osa perustui omaan uutistyöhön. Ilta-Sanomilla oli eniten sellaisia juttuja, jotka perustuivat muiden tiedotusvälineiden juttuihin. Juttujen aiheissa ei aineiston valossa ollut suuria eroja. Viihde- ja kulttuuriaiheiset jutut olivat jokaisessa tutkitussa lehdessä suosituimpia. Näiden lisäksi Iltalehden jutut käsittelivät erityisesti ihmissuhdeasioita, rikoksia sekä takaiskuja ja onnettomuuksia. Jokainen tutkimuksen lehdistä oli kehittänyt sivulleen useita interaktiivisia lisäpalveluja. Ruotsalaislehdet olivat edellä suomalaisia lisäpalvelujen määrässä. Ruotsissa on panostettu erityisen voimakkaasti sekä toimittajien että lukijoiden blogeihin, jotka saavat runsaasti näkyvyyttä sivuilla. Suomessa blogit ovat vielä marginaalissa.
Nuoret pakenevat verkkoon - saako Sinun Suosikki heidät kiinni? : miten nuortenlehti Suosikin verkkotoimintaa voidaan kehittää?
Talousjournalismi verkossa : Alma Median, SanomaWSOY:n ja Talentumin taloustietopalvelujen sisältö internetissä
Tämä opinnäytetyön tavoitteena oli selvittää, miten korkeimman hallinto-oikeiden laatima tiedote ja tiedotustoiminta vaikuttivat verkko- ja printtilehtien uutisointiin. Tutkimus toteutettiin kesä-joulukuussa 2009. Tiedote koski Helsingin, Sipoon ja Vantaan kuntajaon muutoksesta tehtyjä valituksia. Se julkaistiin 15.1.2008 ja siinä kerrottiin oikeuden hylänneen valitukset valtioneuvoston kesäkuussa 2007 tekemästä päätöksestä liittää Sipoon lounaisosa ja Vantaan ns. Västerkullan kiila Helsinkiin. Opinnäytetyössä tarkastellaan verkkopalveluiden, printtilehtien ja Suomen Tietotoimiston uutisointia 15.-17.1.2008. Tarkastelun tavoitteena oli selvittää erityisesti sitä, kuinka tiedotteen vaikutus ja päätöksen herättämät reaktiot näkyivät uutisoinnissa. Tutkimuksessa keskityttiin vain Lounais-Sipoota koskevaan uutisointiin. Korkein hallinto-oikeus oli kerännyt verkkopalveluissa ja printtilehdissä ilmestyneen aineiston. Tätä opinnäytetyötä kootessa aineistoon kerättiin myös Suomen Tietotoimiston 15.1.2008 julkaisemat Sipoo-päätökseen liittyvät uutiset. Aineiston uutiset jaettiin kolmeen ryhmään riippuen siitä, kertoivatko ne päätöksen lopputuloksesta, päätöksen aiheuttamista reaktioista vai päätöksen aiheuttamista käytännön seurauksista. Yksi uutinen sai kuulua useampaan ryhmään. Lopputuloksesta kertovista uutisista etsittiin yhtymäkohtia oikeuden tiedotteeseen. Reaktioista kertovia uutisia analysoitiin konnotaation, metaforan ja metonymian käsitteiden avulla. Seurauksien tarkastelu täydensi lopputuloksesta ja reaktioista kertovien uutisten analyysiä. Tutkimuksen johtopäätös oli, että korkeimman hallinto-oikeuden viestintästrategia toimi tutkitussa tapauksessa varsin hyvin. Tiedotetta lainattiin harvoin suoraan, mutta varsinkin verkkopalveluille se oli jonkin aikaa ensisijainen tiedonlähde. Koska oikeus oli kertonut päätöksen julkaisusta etukäteen, pystyivät poliitikot ja päättäjät reagoimaan päätökseen nopeasti. Tämä johti siihen, että oikeuden tiedote kilpaili julkisuudesta erityisesti poliittisten vaikuttajien reaktioiden kanssa. Tavallisien kansalaisten reaktioita uutisoitiin vähän sekä verkossa että lehtien sivuilla.
Sälää verkkoon? : Helsingin Sanomien ja Iltalehden kotimaan uutisointi painetussa lehdessä ja verkkolehdissä
Ideasta animaatioksi - Lisämateriaalin synty Suomen Kuvalehdessä
Videoita sanomalehden nettisivuille : miten ja millaisia videoita maakuntalehti Lapin Kansan nettisivuille tehdään nyt ja kuinka toimittajat voisivat parantaa videoiden laatua ja journalistista sisältöä
Talvivaara ja kommenteissa keskustelevat julkisot : keskustelunanalyyttinen menetelmäkokeilu verkkouutisten kommentoinnista
Verkkotoimitus ja sosiaalinen media : mikä saa lukijat liikkeelle internetissä?
Pakollinen paha vai mainio mahdollisuus? : Mikä on kuvatekstin rooli sanomalehden journalistisessa juttuprosessissa?
Opinnäytetyöni tarkoitus on tuottaa sovellettavissa olevaa tietoa siitä, mitä tarkoittaa dokumenttielokuvan tuottaminen ensisijaisesti verkkoon. Mitä rajoitteita ja mahdollisuuksia internetissä julkaisu dokumentille asettaa? Mitä on otettava huomioon dokumentin suunnittelu-, tuotanto- ja julkaisuvaiheissa? Lisäksi tutkielman tarkoituksena on täsmentää, mitä verkkodokumentarismilla tarkoitetaan ja mitkä ovat sen erot perinteiseen dokumentarismiin nähden, sekä kartoittaa verkkodokumentarismin tilaa tämän päivän Suomessa ja muualla maailmassa. Tutkielman pääaineistona käytettiin verkkodokumentarismin uranuurtajien haastatteluja Suomesta ja muualta maailmasta. Olennainen osa tutkielman tiedoista perustuu oma-kohtaisiin havaintoihin oman verkkodokumentin tekoprosessista. Lisäksi hyödynsin tutkielmassa internetissä julkaisemista käsittelevää kirjallisuutta, sekä verkkodokumen-tarismia koskevia tutkimuksia ja artikkeleita. Opinnäytetyön tutkielmaosa ja tuoteosa ovat vahvasti toisiinsa sidoksissa. Tuoteosa oli Sonja Hyppäsen kanssa tuotettu lyhytdokumentti Notes from Palestine, joka julkaistiin verkossa. Dokumentin jälkituotantovaiheessa kiinnitettiin erityistä huomiota siihen, että dokumentti soveltuisi verkossa helposti lähestyttäväksi. Tietotekniikan ja internetin tiedonsiirron nopeutuminen on tuonut uusia mahdollisuuksia verkkodokumentarismille. Tämä on johtanut dokumenttielokuvan siirtymiseen verkkoon. Dokumenttielokuvien tekijöille verkko ensisijaisena julkaisualustana tarjoaa uudenlaisia mahdollisuuksia ja keinoja tarinankerrontaan. Näitä ovat muun muassa multilineaarisuus lineaarisen kerronnan sijaan, eri mediasisältöjen yhdistäminen, sekä yleisön osallistuminen sisällön kommentoijina ja tuottajina. Verkkodokumentarismi on uusi, mutta kasvava dokumentarismin laji, jonka säännöt ja käytännöt hakevat parhaillaan muotoaan. Ensimmäisia, uraauurtavia verkkodokumentteja, julkaistaan kuitenkin parhaillaan.
Aamu on aina askeleen jäljessä : lukijatutkimus Keskisuomalaisen urheilujournalismin modernisaatiosta
Printistä päätelaitteille : millainen on lehtiartikkelin tie eri päätelaitteille?
Somehuomion jäljillä : käyttäjien reagointi journalistisiin sisältöihin Ilta-Sanomien ja Helsingin Sanomien Facebook-sivuilla
Retroa ja nostalgiaa : Kotiliesi.fi -verkkosivuston Vanhat ajat -osion journalistinen prosessi
Median sananvapaus ja Venäjän valtio
Räväkkää ja raflaavaa rautalankavääntöä : opiskelijat kertovat, millaista talousjournalismin pitäisi olla
MTV3:n Tulosruudun ja Online-urheilun toimintamalli
Näköislehdet verkossa : lukijatutkimus HS Digilehdessä
Pinnallisista klikkikartoista yhteiskunnalliseen merkittävyyteen : datajournalismin työprosessi Helsingin Sanomissa ja Ylessä
Keskustelualue maakuntalehden journalistisena resurssina
Journalismin uusi luotettavuus internetin aikakaudella
Median mahti : kuinka journalistit käyttävät valtaa ja pakottavat maan mahtavia eroamaan
Printistä päätelaitteille : Millainen on lehtiartikkelin tie eri päätelaitteille?
Painetun ja verkkolehden välinen synergia Kymen Sanomissa : hyvät toimituskäytännöt printin ja verkon siltana
Lukijasta tekijäksi? : verkkomedia ja vuorovaikutteisen journalismin mahdollisuus
Blogi journalistin kielellisenä työvälineenä : tarkastelukohteena MTV3:n uutisblogit
Tiivistelmä: Digitalisoituminen ja lehtien verkkosivut.
Toimittaja, data tarinaksi : datajournalismi uutistoimituksen työkalupakkiin
Verkkotorilla : Internet kansalaisviestinnän ja paikallisen julkisuuden tilana
Opinnäytetyön tarkoituksena on selvittää, millaista Ruotuväki-lehteä varusmiehet ja puolustusvoimien henkilöstö haluavat lukea. Keväällä 2009 ryhmä Diakonia-ammattikorkeakoulun viestinnän opiskelijoita teki Ruotuväki-lehden sisällöstä selvityksen, jonka pohjalta lähdettiin tekemään tätä lukijatutkimusta. Koska tiedossa oli jo, mitä Ruotuväki oli keväällä 2009, alettiin selvittää, mitä lukijat haluaisivat sen olevan. Ruotuväen lukijatutkimukseen haastateltiin yhteensä 36 varusmiestä sekä 12 henkilöstön jäsentä. Varusmiehiä oli 12 jokaisesta puolustushaarasta: maavoimista, merivoimista ja ilmavoimista. Henkilöstön jäseniä haastateltiin jokaisessa vierailemassamme kolmessa varuskunnassa neljä kappaletta. Tutkimus tehtiin haastattelua ja ryhmähaastattelua hyödyntämällä. Varusmiehet haastateltiin kuuden hengen ryhmissä ja henkilöstön jäsenet yksitellen. Lukijatutkimukseen osallistuneita henkilöitä haastateltiin kahdesta aiheesta: Ruotuväki-lehdestä sekä lehden verkkosivustosta. Haastateltaville esitettiin aiheista avoimia kysymyksiä, joihin he vastasivat muun muassa omien lukukokemustensa perusteella. Ruotuväen lukijatutkimus 2010 pyrkii lisäksi kartoittamaan Ruotuväen ulkoasun mielekkyyttä ja sitä, olisiko aikakauslehtikokoinen julkaisu tabloid-kokoista sanomalehtijulkaisua parempi. Lisäksi tutkielmassa paneudutaan joukkoviestinnän kehitykseen, internetin käyttötarkoituksiin ja muuhun maanpuolustuslehdistöön. Tutkielmassa käy ilmi, että Ruotuväki on tunnettu ja luettu sekä varusmiesten että henkilöstön keskuudessa. Varusmiehet toivovat lehden sivuille erityisesti enemmän ajanvietettä, esimerkiksi ristikoita, sekä tekstejä muista varuskunnista. Ruotuväen ulkoasuun ollaan yleisesti tyytyväisiä eikä varsinaista syytä lehden koon muuttamiseen tutkimuksessa käynyt ilmi. Verkkosivuston mahdollisuuksia toivotaan käytettävän hyväksi. Esimerkiksi kummankin vastaajaryhmän mielestä videomateriaalin tuottaminen verkkosivustolle olisi hyvä idea. Lisäksi tutkimukseen haastatellut henkilöt toivoisivat lehden mainostavan verkkosivustoaan enemmän, jotta niiden olemassaolosta tiedettäisiin paremmin.
Datajournalismi on uusi journalismin laji suomalaisessa mediassa. Se on kuitenkin herättänyt kiinnostusta ja työelämästä kantautuneiden viestien perusteella datajournalismin osaajille on kysyntää.     Datajournalismin voi määritellä työprosessiksi, jossa yhdistyy perinteiset journalistiset työtavat, datan käsittely, ohjelmointi sekä tiedon visualisointi. Taustalla on yleensä suuri tietoaineisto, jota jutussa käsitellään.     Työelämästä nousseiden tarpeiden innoittamana Oulun ammattikorkeakoulussa järjestettiin datajournalismiin liittyvä opetuskokeilu. Opintojakson aikana tutustuttiin uusiin työvälineisiin, kuten Google-työkaluihin, sekä yhteiskäyttöiseen materiaaliin datajournalismi.fi-portaalissa. Opetusteoreettisesta näkökulmasta katsottuna opetuksessa sovellettiin jaetun asiantuntijuuden ja tiimiopetuksen periaatteita.    Kokeilu oli opettajien näkökulmasta antoisa, ja myös opiskelijoilta saadun palautteen perusteella mielenkiintoinen ja hyödyllinen. Opetuskokeilun tärkein anti oli useiden opiskelijoiden ilmaisema halu kokeilla ja opiskella datajournalismia myöhemminkin.
Työn aiheena on konseptiltaan uuden filosofisen mielipidelehden tuottaminen verkkoon. Tämä pro-seduraalinen työ on rajattu Tertius-verkkolehden ensimmäisen pilottiversion julkaisemiseen. Pilotti-versioon sisältyy sekä joukko artikkeleita että julkaisun verkkosivusto, jonka työn tekijä on myös tuottanut. Tämä ilmestyi toukokuussa 2008 osoitteessa www.robertciesla.com/tertius ja kesällä 2008 osoitteessa www.tertius.fi Pilottinumero sisältää opinnäytetyön tekijältä neljä artikkelia. Näissä artikkeleissa on pyritty hyödyn-tämään mahdollisimman tehokkaasti Haaga-Helian toimittajakoulutuksessa opittuja journalistisia tekniikoita. Tertiuksen toimituskuntaan kuuluu kolme muuta tekijää, jotka tuottivat kukin yhden ar-tikkelin.  Tertius-lehdessä käsitellään mm. tieteen paradigmamuutoksia ja kiistanalaisia tieteellisiä tutkimuksia. Lehti pyrkii haastamaan perinteisen materialismin käsitteen ja vakuuttamaan lukijansa. Sen ulosanti pidetään journalismin tyylilajin mukaisesti tuotettuna. Tällä tarkoitetaan ennen kaikkea kansantajui-suutta. Työssä käydään läpi Suomen filosofisten julkaisuiden kenttää ja pohditaan mihin Tertius siellä sijoit-tuu. Työssä paneudutaan myös yleisesti verkkojulkaisun tuottamiseen liittyviin kysymyksiin. Näitä ovat mm. käytettävyys ja verkkojulkaisun konkreettiset perustamistoimenpiteet. Työ on luonteeltaan itsenäinen uuden lehden konseptin suunnittelu ja toteuttaminen. Se ei siis ole toimeksianto, vaan se toteutettiin joka vaiheessa omin resurssein ja henkilökohtaisia visioita tavoitel-
Klikkauksia ja kahinaa : Iltalehti.fi:n lukijoiden suhde Iltalehden printtilehteen
Pakollinen paha vai mainio mahdollisuus? : mikä on kuvatekstin rooli sanomalehden journalistisessa juttuprosessissa?
Missä viipyvät vaikuttavat verkkovideot?
Oven avaus tulevaisuuden journalismiin
Opinnäytetyön tarkoituksena oli selvittää Iltalehti.fi:n lukijoiden liikkumista verkon ja printtilehden välillä ja heidän suhtautumistaan printtilehteen. Työ tehtiin Iltalehden toimeksiantona.     Tutkimusongelma oli minkälainen on Iltalehti.fi:n lukijoiden suhde Iltalehden printtilehteen? Tutkimuskysymyksiä olivat muun muassa: miten paljon verkkolehden ja printin välillä on päällekkäistä lukemista, kuinka hyvin toimivat kehotukset siirtyä välineestä toiseen, minkälaisia ovat pelkästään verkossa Iltalehteä lukevat ja mitä lisäarvoa kumpaakin välinettä lukevat saavat. Yhä useampi sanomalehti ilmestyy myös verkossa. Perinteinen sanomalehti elää rinta rinnan verkon kanssa, ja verkon julkaisutahti polkee paperilehteä säälimättä jalkoihinsa. Verkkotoiminnan jatkuva kehittäminen vaatii toimituksilta muutoskykyä ja uudenlaisia taitoja ja tapoja lähestyä ja käsitellä aiheita. Kilpailussa pärjääminen vaatii lukijoiden käyttäytymisen ja tarpeiden tuntemista. Tutkimusmenetelmänä käytettiin kvantitatiivista tutkimusta, johon yhdistettiin kvalitatiivista sisällönanalyysia. Teoreettisessa viitekehyksessä tarkasteltiin verkkoa mediana sekä verkkojournalismia. Tutkimus toteutettiin lomakekyselynä. Aineisto kerättiin Iltalehti.fi:n sivuille tehdyn kyselyn avulla. Kyselyyn vastasi 1933 Iltalehti.fi:n lukijaa.    Tutkimustulosten mukaan 31 % Iltalehti.fi:n lukijoista lukee vähintään yhtenä päivänä viikossa myös Iltalehden printtilehteä. Aktiivisia, 3-6 päivänä viikossa Iltalehden printtiä lukevia on Iltalehti.fi:n lukijoista 9 %. Iltalehti.fi:n lukijoista 17 % on kääntynyt printin puoleen netin kehotusten ohjaamana ja 15 % on joskus tullut Iltalehti.fi:n sivuille printtilehden kehotuksen perusteella. 7,5 % on noudattanut kehotuksia kumpaankin suuntaan. Printin kehotuksista tehokkain on katso video -kehotus. Päällekkäislukijat ovat tyytyväisiä printin tarjoamiin laajempiin juttuihin ja muuhun materiaaliin, mitä verkosta ei löydy. Päällekkäislukijat myös kehuivat paperilehteä käyttöliittymänä. Näyttöpääte ei ole korvannut heille paperisen sanomalehden vaivattomuutta ja perinteiseen lehdenlukemiseen liittyvää rentoutumishetkeä. Verkolta ja printiltä haetaan eri asioita. Kun printtilehden kanssa halutaan pysähtyä hetkeksi, saa verkkolehden nopea päivitystahti kiitosta.
Videoita sanomalehden nettisivuille : Miten ja millaisia videoita maakuntalehti Lapin Kansan nettisivuille tehdään nyt ja kuinka toimittajat voisivat parantaa videoiden laatua ja journalistista sisältöä?
Digijournalismin uudet aatteet : Digisilta-hankkeen loppujulkaisu
Kilpailija vai kirittäjä? : case-tutkimus sosiaalisen median mahdollisuuksista osallistuvaan journalismiin alueellisissa sanomalehdissä
Läsnäolo ja yleisösuhde : mitä tapahtuu ohjelmatyössä ja ilmaisussa kun tekniikka muuttuu?
Onko blogeista päivälehtien yhteisöllisten sisältöjen edelläkävijöiksi?
Tarina edellä - kerronnallinen juttu digitaalisessa ympäristössä
Luottamuksen perusteet : suomalaisten verkkotoimittajien lähdekäytännöt
Suomen ja Ruotsin naapurisopua : vertaileva sisällön analyysi naapurimaan uutisoinnista ja uutiskriteereistä Helsingin Sanomien, Yleisradion, Dagens Nyheterin ja SVT:n verkkouutisissa
Locaali 2.0 : ajatuksia paikallislehtien tulevaisuudesta
Digijournalismin uudet aatteet. Digisilta-hankkeen loppujulkaisu
Video luo uusia kokonaisuuksia : internetvideosisällön tuottaminen lifestyle- ja harrastelehtien verkkosivuille
Talousmedia murroksessa : muutosdynamiikan tarkastelua mediatalouden ja median käytön näkökulmista
Jatkot verkossa - aikakauslehtijuttu ja aikakauslehti internetissä : kehitysehdotuksia Suomen Kuvalehden verkkopalvelua varten
Metallimusiikki- ja pelikritiikin ominaisuuksia : Eroja ja yhtäläisyyksiä verkossa
Valtamedian kainalossa : Online-journalismin parhaat käytännöt -hankkeen loppuraportti
Julkaisu on koottu Digisilta-hankkeeseen osallistuneiden asiantuntijoiden kirjoittamista artikkeleista. Artikkelit käsittelevät media-alalla jo useamman vuoden vallinnutta muutosta ja sen tuomia haasteita ja mahdollisuuksia sanomalehtien ja erityisesti paikallislehtien näkökulmasta. Julkaisussa on nostettu esiin neljä teemaa: taustaa alan nykytilanteesta, sosiaalisen median hyödyntäminen, toimitustyön automatisoiminen ja lehtien markkinointi ja ansaintamallit.    Pertti Sillanpää kirjoittaa, että vuorovaikutus verkossa erityisesti sosiaalisen median kautta on mahdollisuus paikallislehdille ja muille medioille. Tämä tarkoittaa muun muassa sitä, että sidosryhmiä voidaan ottaa mukaan lehden sisällön tekemiseen. Sosiaalisen median lisäksi verkkoympäristö mahdollistaa myös toimitustyön automatisointia, jota käsitellään kappaleessa neljä. Turo Uskalin artikkelissa kerrotaan datajournalismista, mikä nojaa nimenomaan digitaalisiin data-aineistoihin. Santtu Parkkonen antaa artikkelissaan viisi konkreettista vinkkiä siitä, kuinka paikallislehdet viedään digiaikaan.    Lisäksi julkaisussa käsitellään eri näkökulmista sanomalehtien kysyntää erityisesti lehtien tilaushintojen sekä paperilehtiä korvaavan teknologian kehittymisen ja sen käyttämisen näkökulmista. Timo Argillanderin artikkelissa tarkastellaan paikallislehtien ansaintamalleja internetin aikana.
Kokemuksia innovaatiojournalismiohjelmasta Stanfordissa 2010 - 2011
Viihdettä verkkoon : millainen viihdeuutisen otsikko toimii parhaiten verkkomediassa?
Verkkojournalismin haasteet sanomalehdessä : Miten Turun Sanomien verkkolehteä voisi kehittää
Sähköistä ympäristöviestintää matkailukeskuksissa
Tässä opinnäytetyössä tutkitaan, millainen rooli blogeilla on suurimmissa suomalaisissa päivälehdissä. Sen lisäksi tutkimuksessa kartoitetaan pintapuolisesti päivälehtien blogien aihevalikoimaa sekä analysoidaan, vastaavatko lehtien blogit blogien yleisiä määritelmiä.  Tutkimuksen teoriaosassa käydään läpi blogien erilaisia määritelmiä, niiden historiaa sekä suhdetta journalismiin. Empiirisessä osassa esitellään blogien näkyvyyttä lehtien sivuilla sekä niiden käsittelemiä aiheita. Lisäksi empiirisessä osassa analysoidaan päivälehtien päättävissä asemassa olevien henkilöiden antamia vastauksia kyselyyn, jolla selvitettiin lehtien käsityksiä ja mielipiteitä blogeista.   Opinnäytetyön tutkimusmenetelminä käytettiin sisällön erittelyä ja teorialähtöistä sisällönanalyysia. Lehtien näkemyksiä tutkimuksessa kerättiin standardisoidun kyselyn avulla. Tutkimus tehtiin pääosin tammi-maaliskuussa 2009, mutta tutkimusaineisto kerättiin syyskuussa 2008. Tutkimuksessa analysoitiin kaikkiaan 16 päivälehden blogeja. Tutkimuksesta käy ilmi, että lehtien toimituksilla on selkeä käsitys siitä, miltä blogin kuuluu ulospäin näyttää. Blogimerkintöjen aiheiden kattavuudesta voi lisäksi päätellä, että lehdet ymmärtävät, ettei blogien aihevalikoimaa tarvitse sen tarkemmin rajata tai määritellä. Sen sijaan lehdillä ei ole erityisen selkää näkemystä siitä, miksi ne pitävät blogeja sivuillaan tai millainen niiden pääasiallinen journalistinen tehtävä tällä hetkellä on. Tutkimus paljastaa myös, että päivälehtien blogien aihepiirit keskittyivät tutkimuksen aikana pääasiassa vapaa-aikaan, viihteeseen ja kulttuuriin. Tutkimuksesta ilmenee lisäksi, että blogeilla on näkyvä rooli lehtien verkkosivuilla. Blogien rooli puhuttaa toimituksia varmasti jatkossa entistä enemmän. Lehdissä joudutaan kamppailemaan perinteisen journalismin ja uudehkon verkkojournalismin solmukohdissa. Solmut on kuitenkin opittava avaamaan, etenkin blogien kohdalla, mikäli niissä halutaan saavuttaa ihanteellisen verkkoviestimen ominaisuudet: nopeus, keskustelevuus ja yhteisöllisyys.
Profilointia vai piilomainontaa? : mitä urheilulajeja valtakunnalliset mediat painottavat – ja miksi?
Verkkoreportaasin synty : [journalistinen pro gradu -tutkielma]
"Älkää aina valittako joka asiasta" : verkkokeskustelun moderoinnin vertailua Yle Uutisissa, Iltalehdessä ja Kalevassa
STT-Lehtikuva verkossa : mitä verkkosivuston pitäisi tarjota yksityiskäyttäjälle?
Ulkoministeri Ilkka Kanervan erouutinen : tekstianalyysi viestin käsittelystä suomen- ja englanninkielisissä verkkolehdissä
Innovaatiot ja journalismi
Lue lisää lehdestä, katso video verkossa : toimittajien käsityksiä monikanavaisesta journalismista Keskisuomalaisessa ja Savon Sanomissa
"Himottaa, mutta pelottaa?" : suomalaisen sisältötuotantoalan näkemyksiä osallistumistaloudesta ja sosiaalisesta mediasta
Sipoon ryöstö vai Helsingin voitto? : uutisointi korkeimman hallinto-oikeuden Lounais-Sipoo -päätöksestä
Tiivistelmä.
Puhuvatko faktat puolestaan mediassa? Todenmukainen journalismi -kirjassa tarkastellaan toimitustyön ehkä tärkeimmän piirteen, faktoihin pohjautuvan raportoinnin mahdollisuuksia ja rajoitteita. Arvioinnin kohteena on journal istinen tiedonhankinta ja lähteiden kriittinen hyödyntäminen, julkaistavien tietojen paikkansapitävyyden varmistaminen, virheellisten tietojen läpinäkyvä oikaiseminen ja toimittajien huolellisuuden merkitys joukkoviestintää kohtaan tunnettavalle luottamukselle. Erikseen tarkastellaan amerikkalaisperäisiä fact-checking-käytäntöjä politiikkojen esittämien väitteiden todenmukaisuuden arvioimisessa ja varmistamisessa.
Verkkotoimitus ja sosiaalinen media : Mikä saa lukijat liikkeelle internetissä?
Einesuutisia
Tanssikritiikin kehitys verkossa : tanssiarvio verkkolehdessä Liikekieli.com vuosina 2005-2014
Ylensyöntiä Varsinais-Suomessa : yleisön odotukset Yle Turun verkkosivulta
Ruotuväen lukijatutkimus 2010 : varusmiesten ja puolustusvoimien henkilöstön näkemyksiä tulevaisuuden Ruotuväestä
Tässä opinnäytetyössä tutkittiin Iltalehti.fi:n suosituimpia kotimaan uutisaiheita vuonna 2009. Tutkimuskysymys kuului: mitkä kotimaan uutisaiheet kiinnostivat eniten Iltalehti.fi:n lukijoita vuonna 2009? Tavoitteena oli koota numeraalista tilastotietoa lukijoiden kiinnostuksen kohteista ja kerätä yhteen suosituimpien uutisten ominaispiirteitä. Lopuksi tutkimustulokset esitel-tiin Iltalehden toimituspäällikölle ja vastaavalle päätoimittajalle, joka on myös lehden kustanta-ja. Molemmat kommentoivat tuloksia. Tutkimusaineistona olivat Iltalehti.fi:n suosituimmat kotimaan uutiset vuonna 2009. Havaintoyksikköjä oli yhteensä 300. Uutiset lajiteltiin aiheen perusteella yhdeksään pääluokkaan ja 18 alaluokkaan. Toinen lajittelu tehtiin uutisen päätoimijan sukupuolen perusteella luokkiin mies, nainen, ei määritelty ja molemmat. Kahdella eri tarkastelutavalla saatiin monipuolista tietoa tutkimusaineistosta. Vertailututkimuksena käytettiin Sari Vannisen (2009) ja Pasi Kiviojan (2004) pro gradu -tutkielmia. Tutkimuksessa tarkasteltiin eri uutisaiheiden määrää ja sukupuolten näkyvyyttä suosituimmissa uutisissa. Lisäksi pohdittiin suosituimpien uutisaiheiden sävyä ja henkilöimistä. Tarkoituksena oli pohtia, onko suosituimmilla uutisilla jotain yhteisiä ominaispiirteitä. Aineiston perusteella Iltalehti.fi:n suosituin kotimaan uutisten aihepiiri oli rikos ja rangaistus. Koko aineistosta rikosuutisia oli yksi kolmasosa. Seuraavaksi eniten kiinnostivat luokat julkkis ja kadonneet. Vähiten aineistossa oli rahapeleihin ja säähän liittyviä juttuja. Tarkastellessa kokoaineistoa miehet esiintyivät päärooleissa, mutta kun aineisto rajattiin vain 50 kärkiuutiseen naiset olivat miehiä enemmän näkyvillä. Henkilöimättömät toimijat korostuivat molemmissa rajauksissa. Suosituimmissa rikos- ja onnettomuusuutisissa jutun kohde oli henkilöity ja niiden sävy oli usein negatiivinen. Julkkiksen ja rikoksen yhdistelmä oli lukijoiden mukaan kiinnostavin. Yhteiskunnalliset uutiset olivat vahvasti kantaaottavia, ja palvelujournalismi tehosi lukijoihin.
Kilpailuvaltti vai riskisijoitus? : uutisvideot sanomalehtien verkkopalvelussa : opinnäytteen tuoteosa
Älä klikkaa tätä otsikkoa!
Opinnäytetyössä tutkitaan Helsingin Sanomien ja Iltalehden painettujen lehtien kotimaan uutisten käyttöä lehtien verkkoversiossa  Opinnäytetyön lähtökohtana on internetiin liittyvä journalismin murros. Painettujen lehtien levikkien ja mainostulojen lasku sekä verkkolehtien kasvavat lukijamäärät ja mainostulot vaikeuttavat painettujen sanomalehtien asemaa. Internetissä on oltava läsnä, mutta verkkolehdet kannibalisoivat sanomalehtiä. Työssä pyritään selvittämään kuinka suuri osa painetun lehden kotimaan uutisista julkaistaan verkossa, ja millä tavoin. Opinnäytetyössä tutkitaan painetun lehden uutisten julkaisua internetissä uutisaiheiden, tiisereiden käytön ja STT:n uutisten käytön näkökulmista, sekä tarkastellaan mitä internetissä ei julkaista.  Opinnäytetyössä on tutkittu Helsingin Sanomien kotimaan uutisia viiden päivän lehdistä, sekä näiden uutisten versioita HS.fi:ssä. Vastaavasti Iltalehden kotimaan uutisia ja lehden verkkosivuston Iltalehti.fi:n versioita näistä uutisista on seurattu viiden päivän ajan. Tutkimus on toteutettu tammi-maaliskuussa vuonna 2010. Uutisia on analysoitu kvantitatiivisen ja kvalitatiivisen analyysin keinoin. Tutkimuksen mukaan HS.fi:ssä julkaistaan alle puolet painetun lehden kotimaan uutisista, ja näistä suurin osa on rikos- ja onnettomuusuutisia. Lähes puolet HS:fi:ssä julkaistuista uutisista on STT:n uutisia. Iltalehti.fi:ssä julkaistiin tutkimusaikana 41 prosenttia painetun lehden kotimaan uutisista. Myös näistä suurin osa käsittelee rikoksia ja onnettomuuksia. STT:n uutisia verkossa julkaistiin 28 prosenttia. Molemmat lehdet julkaisevat pääjutuistaan tiisereitä. Verkkolehdissä suositaan pääosin lyhyitä uutisia, eikä uutisia taustoiteta ja kommentoida samaan tapaan kuin painetuissa lehdissä. Helsingin Sanomat ja Iltalehti pyrkivät pitämään kiinni painetun lehden lukijoista tarjoamalla verkkolehdissään pääasiassa nopeaa ja lyhyttä uutismateriaalia säästäen päätuotteeseensa punnitut, selittävät ja taustoitetut uutiset.
Uusi kultakausi : sinä ja me : miten siirrämme yhdessä Suomen tulevaisuuteen, joka on jo täällä : pamfletti
Tämän opinnäytetyön aiheena on Ilkka Kanervan eroa koskeva uutisointi. Kanerva joutui eroamaan ulkoministerin paikalta huhtikuussa 2008, kun kokoomuksen puheenjohtaja Jyrki Katainen katsoi, ettei Kanervalla ole edellytyksiä jatkaa tehtävässään. Päätöstä edelsi kuukauden kestänyt mediamylläkkä Kanervan eroottiselle tanssijalle Johanna Tukiaiselle lähettämistä tekstiviesteistä. Kataisen ratkaisusta kertoi ensimmäisenä kokoomuksen Verkkouutiset. Opinnäytetyössä analysoidaan Hautasen portinvartiointimallin avulla, miten Kataisen viesti muuttui sen levitessä suomen- ja englanninkielisiin medioihin. Tutkimuksen ensisijaisina lähteinä käytetään Verkkouutisten juttua, ulkoasianministeriön Kanervan sairauslomaa koskevaa tiedotetta ja Kataisen myöhemmin samana päivänä pitämää tiedotustilaisuutta, jossa hän perusteli päätöstään ja esitteli uuden ulkoministerin Alexander Stubbin. Toissijaisina lähteinä käytetään seitsemän suomenkielisen ja yhdeksän englanninkielisen median asiasta julkaisemaa uutista. Uutisten analysointi paljastaa, kuinka Kataisen viesti siitä, ettei Kanerva voi jatkaa ulkoministerinä, kääntyi pian eroamaan joutumiseksi ja joissakin suomenkielisissä medioissa erottamiseksi. Ainoastaan Uusi Suomi käytti sanaa 'potkut'. Sen sijaan lähes kaikki englanninkieliset mediat käyttivät ilmausta 'sacked' (potkut). Pisimmälle meni Times Online, joka kertoi Kanervan saaneen potkut stripparille lähetettyjen seksiviestin vuoksi. Katainen itse ei sanonut missään vaiheessa, että Kanerva joutuu eroamaan tai erotetaan tehtävästään. Vaikka Iltalehti ja Uusi Suomi ovat jäljentäneet juttunsa Verkkouutisista, Uusi Suomi mainitsee lähteen vain kerran jutussaan. Kataisen tiedotustilaisuuden jälkeen suomenkieliset mediat eivät nimeä Verkkouutisia enää lähteeksi, vaikka monissa jutuissa on katkelmia Verkkouutisista. Englanninkielisissä jutuissa pääpaino on taustatiedoissa.    Useiden medioiden uutisissa esiintyy epätarkkuuksia ja jopa virheitä. Monesti Kataisen suuhun on laitettu asioita, joita hän ei ole sanonut. Jutuista välittyy myös toimittajien omia asenteita. Kirjeenvaihtajan työprosessin tutkimukseen kehitetyn portinvartiointimallin todetaan soveltuvan hyvin yksikielisen materiaalin analysointiin. Ensisijaiset lähteet ovat helposti jäljitettävissä toissijaisista lähteistä. Analyysin päätteeksi portinvartiointimallista esitellään yksi- ja kaksikielisen materiaalin analysointiin tarkoitettu päivitetty versio.    Opinnäytetyössä tuodaan läpinäkyväksi toimittajan työprosessia ja tarjotaan työvälineitä tekstien analysointiin. Toimittaja voi myös arvioida omia työtapojaan ja tiedostaa, minkälaisia vaikutuksia hänen omilla valinnoillaan on. Työ on tehty toimeksiantona Verkkouutisille.
Ruokaa viidella tapaa : uudenlaista ruokajuttua etsimässä
Asialliset nojatuolikenraalit : toimittajat ja kansalaiset Georgian kriisiä tulkitsemassa
Ulkoministeri Ilkka Kanervan erouutinen : Tekstianalyysi viestin käsittelystä suomen- ja englanninkielisissä verkkolehdissä
Internetin esteettinen journalismi : interaktiiviset dokumentit ja muoto objektiivisuuden takeena
Painokoneet seis! : kertomuksia uuden journalismin ajasta
Todenmukainen journalismi
Enemmän irti uutiskuvituksesta : Internetin ulkomaanuutiskuvat vertailussa : miten mtv3.fi voisi kehittyä?
Tämän työn tarkoituksena on hahmottaa, millaista internetissä julkaistavan talousjournalismin pitäisi nuorten mielestä olla. Työssä selvitetään opiskelijoiden tutkimushaastatteluiden kautta, millaisia talousuutisia he haluaisivat verkosta lukea, millaiset mediaseurantatavat heillä on tällä hetkellä ja millaiselle talousaiheiselle verkkosivustolle heidän mielestään olisi tarvetta. Tutkimushaastattelut olivat pohjatyötä Taloussanomien uudelle nuorten verkkosivustolle. Tutkimustulokset vahvistavat aiemmat aavistelut ja mutu-tuntumatiedot oikeiksi. Nuoret haluavat lukea selkeästi ja yksinkertaisesti kirjoitettuja uutisia, joissa kerrotaan, miten etäiseltä tuntuva talousuutinen vaikuttaa hänen elämäänsä. Nuoret valittelivat haastatteluissa, että vaikka talousuutiset kiinnostaisivatkin, niitä on liian vaikea ymmärtää. Valtaosa haastatelluista oli sitä mieltä, että nuorille ja opiskelijoille suunnatulle verkkopalvelulle on tarvetta. Oikeustieteen opiskelijat kyseenalaistivat nimenomaan nuorille suunnatun talousjournalismin - heitä huoletti, että sivuston talousartikkelit kirjoitetaan liian lapselliseen tapaan kohderyhmän takia. Hyvän verkkopalvelun ominaisuuksiksi nuoret listasivat muun muassa toimivuuden, helppokäyttöisyyden, tarkoituksenmukaisuuden ja selkeyden. Laadullista tutkimusta varten tutkimukseen on haastateltu yhdeksää 21-29-vuotiasta opiskelijaa: kolmea tradenomiopiskelijaa, kolmea oikeustieteen opiskelijaa ja kolmea valtiotieteen opiskelijaa. Haastatelluista neljä oli miehiä ja viisi naisia. Nuorten ja median suhteesta on käyty paljon keskustelua. Tämän työn teoriaosuudessa pohditaan nuorten mediankäyttöä, esitellään verkkojournalismi ilmiönä sekä sukelletaan talousjournalismin lähihistoriaan. Lopuksi työssä vedetään yhteen, millainen olisi hyvä talousaiheinen verkkopalvelu tutkimukseen haastateltujen mielestä. Opiskelijoiden näkemyksiä peilataan toteutuneeseen Taloussanomien ylläpitämään Tasa-verkkosivustoon. Kuuluuko haastateltujen ääni alkuvuodesta 2009 auenneella sivustolla? Nuorten talousjournalismiin liittyviä toiveita verrataan myös kokeneiden talousjournalistien näkemyksiin.  Nuoret lukijat kaipaavat räväkkyyttä ja raflaavuutta, muta ovatko journalistit valmiita tarjoamaan sitä?
Politiikan journalismin tila Suomessa
Opinnäytetyössä tutkitaan, miten Ilta-Sanomien viihdeosaston toimittajien työtehtävät ovat muuttuneet verkkojournalismin murroksessa viime vuosien aikana. Mediakentässä tapahtui muutos keväällä ja kesällä 2007, kun iltapäivälehdet siirsivät verkkoon uutisten tuoreimmat kärjet eli ajankohtaisimmat uutiskäänteet. Ilta-Sanomat vastasi uuteen media-alan kilpailutilanteeseen laajentamalla ja lisäämällä lehden verkkosivujen kautta tapahtuvaa viestintää. Ilta-Sanomissa viihdetoimittajien työ on laajentunut perinteisestä sanomalehtijournalismista myös nettiuutisten ja nettivideoiden tekemiseen. Tutkimuksen päätavoitteena on selvittää viihdetoimittajien työnkuvien käytännön muutoksia journalismin murroksessa. Opinnäytetyössä tutkitaan, miten toimittajat suhtautuvat muutoksiin, ja miten muutokset ovat vaikuttaneet toimittajien ammatillisiin identiteetteihin ja asenteisiin. Alatavoitteina on tuottaa Ilta-Sanomille tutkimustuloksia ja ehdotuksia viihdetoimittajien työtehtävien kehittämiseksi. Tutkimusmenetelmänä on kvalitatiivinen haastattelututkimus, joka on tehty haastattelemalla kuutta Ilta-Sanomien viihdetoimittajaa tammi-helmikuussa 2009.Tutkimus tehtiin Ilta-Sanomille toimeksiantona. Verkkoviestinnän ja journalismin murroksella tarkoitetaan iltapäivälehtien lisääntynyttä internet-uutisointia. Aiemmin pelkkä sanomalehti toi uutiset julki, mutta nykyään verkkosivujen tehtävänä on kertoa ensimmäisenä uutiset reaaliaikaisesti. Painetun lehden tarkoituksena on nyt syventää uutisaiheita ja kertoa taustoista. Muutoksen seurauksena toimittajilta vaaditaan uudenlaista osaamista, eivätkä he ole enää vain painetun lehden toimittajia. Toimittajat tuottavat journalistista aineistoa internetiin ja tekevät verkkouutisia ja haastatteluja nettitelevisioon. Tutkimuksen perusteella toimittajat suhtautuvat työssään tapahtuneisiin muutoksiin innokkaasti ja positiivisesti. Haastateltavat ovat valmiita panostamaan verkkolehden tekemiseen, mikäli heille annetaan siihen aikaa ja koulutusta. Ongelmakohtina pidetään työmäärän kasvua, lisääntynyttä kiirettä ja työtehtävien päällekkäisyyttä. Tutkimuksesta selvisi, ettei toimittajille ole järjestetty peruskoulutusta verkkojournalismista. Haastateltavat kertovat tarvitsevansa opetusta verkkojuttujen ja -videoiden tekemisen periaatteista ja toimintatavoista. Osaston toimittajille kannattaisi järjestää verkkojournalismin tekoa käsittelevä lyhyt peruskoulutus. Opastus verkkohaastattelujen ja -juttujen tekemiseen parantaisi lehden nettisivujen laatua ja auttaisi toimittajia päivittäisessä työssään. Samalla nettiuutisonnista tulisi rutiininomaisempaa työtä, eivätkä toimittajat kenties kokisi sitä enää yhtä kuormittavana ja aikaa vievänä kuin nyt. Toimeksiantaja on ilmaissut opinnäyteyöstä olevan hyötyä Ilta-Sanomien toimintojen kehittämisessä.
Luoteisväylä-lehden verkkosivujen kehittäminen
”Me olemme huikeita ja cooleja” : Studio55.fi-keskustelupalstan kehittäminen journalistisena sosiaalisen median palveluna
Tyylivideosarjan synty ja nettivideoiden tulevaisuus
Pakkopullaa vai mahdollisuus : miten paikallislehdet hyödyntävät Internetiä journalistisessa työssään, ja miten ne voisivat hyödyntää sitä paremmin
Uuden dokumentarismin kynnyksellä : Internet dokumenttielokuvan ensisijaisena julkaisualustana
Opinnäytetyössä oli tarkoitus selvittää Kotilieden historiallisten aineistojen käyttöä lehden omalla verkkosivustolla www.kotiliesi.fi. Työssä käytiin läpi tähän liittyvä journalistinen prosessi ja ongelmat sekä pohdittiin toiminnan tulevaisuutta. Lopuksi annettiin myös joitain ehdotuksia Vanhat ajat -osion kehittämistä ajatellen. Tutkimusta ehdotettiin Kotiliedestä, ja se on osa laajempaa HAAGA-HELIA ammattikorkeakoulun online-journalismin hanketta, jossa yhtenä kumppanina Kotiliesi.fi on. Menetelmänä käytettiin laadullista tutkimusta ja teemahaastattelua, osallistuvaa havainnointia sekä vertailua muihin verkkosivustoihin. Haastattelut litteroitiin ja analysoitiin Grounded Theoryn avulla. Haastatellut olivat Kotilieden päätoimittaja Leeni Peltonen, toimituspäällikkö Outi Gyldén ja verkkotoimittaja Laura Tuomela sekä kehityspäällikkö Petteri Numminen Yhtyneitten Kuvalehtien verkkopalveluihin keskittyneestä yksiköstä. Osallistuva havainnointi tapahtui käytännössä opinnäytetyön tekijän työharjoittelun aikana 1.9.-28.11.2008. Myös muualta mediasta etsittiin vastaavaa historiallisten aineistojen kierrätystä omalla verkkosivustolla. Tulokseksi saatiin, että historiallisten aineistojen kierrättäminen uudelleen verkkosivustolle on harvinaista, itsekästä, kekseliästä ja että työprosessi eroaa normaalista prosessista tiedonhankinnassa ja editoinnissa. Ongelmina ilmenivät ajan ja osion johdonmukaisen päivityssuunnitelman puute sekä kuvituksen hankkiminen. Kehittämisehdotukseksi mainittiin, että Vanhat ajat -osiota voisi pyörittää aiheesta innostunut freelancer, mikäli oman toimituksen resurssit eivät säännölliseen päivittämiseen riittäisi. Myös osion nimen voisi vaihtaa houkuttelevampaan. Tulevaisuudessa suuremmat haasteet koskevat koko painetun journalismin olemusta. Jatkossa kannattaisi tutkia verkkojournalismin työprosessia tarkemmin.
Kilpailuvaltti vai riskisijoitus? : uutisvideot sanomalehtien verkkopalveluissa
Media-ala on kokenut valtavan muodonmuutoksen viimeisten kahdenkymmenen vuoden aikana. Niin uutiskanavat kuin niiden tarjoamat tuotteet ja palvelut ovat muuttuneet digitalisoituneen maailman myötä. Uutistekstien lisäksi kuvamateriaalia on saatavilla enemmän kuin koskaan. Sen joukkoon mahtuu paljon myös roskaa. Kriittisen medialukutaidon lisäksi kuvanlukutaito on tärkeä väline maailman hahmottamisessa. Kuva voi antaa - tahallaan tai tahattomasti - enemmän kuin tuhat valheellista tulkintaa. Tässä opinnäytetyössä tutkitaan ulkomaanuutiskuvia erilaisten uutismedioiden internetsivuilla. Pääpaino on suomalaismedioissa (mtv3.fi:n, yle.fi:n, hs.fi:n ja iltalehti.fi:n uutissivustoilla), mutta myös kolmen suuren ruotsalaisen (SVT:n, Dagens Nyheterin ja Aftonbladetin) internetsivustojen ulkomaanuutiskuvia on tarkasteltu. Työssä pohditaan eritysesti mtv3.fi:n ulkomaanuutiskuvitusta ja sen kehittämismahdollisuuksia. Opinnäytetyö tehdään MTV3 Uutisten toimeksiantona. Tarkoituksena on laatia käytännön vinkkejä mtv3.fi-sivuston uutistoimitukselle. Opinnäytetyöhön liittyvä uutiskuvaseuranta toteutettiin 1.-14. syyskuuta 2008. Kahden viikon aikana kaikki edellä mainituilla uutissivustoilla julkaistut ulkomaanuutiskuvat, kuvatekstit ja kuvatyypit taulukoitiin. Seurannasta rajattiin pois talous-, viihde- ja urheilupainotteiset uutiset. Analyysin avulla on tarkasteltu myös naisen roolia internetin ulkomaanuutiskuvituksessa sekä eri maiden saamia painotuksia internetin ulkomaanuutisisissa ja ulkomaanuutiskuvituksessa syyskuussa 2008. Tutkimuksen päätelmissä todetaan, että mtv3.fi voi kehittyä monella tavalla internetin ulkomaanuutisten kuvittamisessa. Kuvalähteiden, kuvatekstien ja kuvien tuoreuden lisäksi MTV3 voi tehostaa julkaisuohjelmiensa käyttöä sekä toimitustyötä pieninkin uudistuksin ja toimenpitein. Opinnäytetyön tekijä työskentelee freelancerina MTV3:n multimediatoimituksessa, joka vastaa mtv3.fi-sivuston uutisista, MTV3 tekstikanavasta sekä Radio Novan uutis- ja ajankohtaisohjelmista.
Hyötyä ja viihdearvoa : Taloussanomat.fi-verkkolehden uutiset analyysissa
