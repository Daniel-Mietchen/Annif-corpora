http://www.yso.fi/onto/yso/p22548 vedenpitävyys
vedenpitävyys vedenpitävyys
Vesitiiviiden betonirakenteiden suunnittelun vaatimukset
Opinnäytetyössä kuvataan levymuotin ja kasettimuotin työtapojen, työajan, kustannusten, sekä tarvittavan miehistön eroja Tarastenjärven allastyömaalla. Työssä kerrotaan muottitekniikoista myös yleisesti, sekä miten betonista tehdyn altaan vedenpitävyys vaikuttaa materiaaleihin, työvaiheisiin ja miten turvallisuus otetaan työssä huomioon. Liitteeksi on tehty laskelma kasettimuottityön, sekä levymuottityön kustannuksista ja työmenekeistä. Tämän laskelman tuloksena levymuottina toteutettavan altaan suorat kustannukset olisivat hieman halvemmat kuin kasettimuotilla toteutetun altaan. Työ saadaan kuitenkin paljon nopeammin valmiiksi kasettimuottia käyttäen, jolloin työn keston aiheuttamat yleiskulut mitätöivät levymuotin halvemmat kustannukset. Ajallinen nopeus oli tärkeää, sillä uuden altaan olisi pitänyt olla jo vuotta aikaisemmin valmiina.
Vesitiiviin kaivannon rakentaminen
Lautakate – havaintoja, huomioita ja haastatteluja
Vaipan ilmatiiviys korjausrakentamisessa
Vedeneristeiden ETAG 022 -ohjeen mukaisen testausjärjestelmän kehitys ja käyttöönotto
Tiivistelmä: Vesitiiviiden betonirakenteiden suunnittelun vaatimukset. Insinöörityön tavoitteena oli selvittää mille vaatimuksille rakennesuunnittelija mitoittaa   vesitiiviin betonirakenteen. Vaatimuksia selvitettiin deskriptiivisellä kirjallisuustutkimuksella   perehtymällä asiaa käsittelevään riittävän suureen lähdeaineistoon.   Vesitiiviiden betonirakenteiden käyttö lisääntyy koko ajan. Suunnittelu on haasteellista ja   vaatii suunnittelijalta asiantuntemusta betonin materiaaliominaisuuksista, betonia   rasittavista olosuhteista sekä teräsbetonirakenteiden ominaisuuksista niiden koko   käyttöiän ajalta. Vesitiiviit betonirakenteet ovat kalliita sekä rakentaa että   materiaalikustannuksiltaan. Vesitiiveysvaatimuksen täyttyminen vaatii enemmän   raudoitusta kuin lujuusopillisesti rakenne vaatisi. Saumoilla voidaan vähentää raudoituksen   tarvetta, mutta saumojen käytössä on omat haasteensa. Saumojen teko on työteknisesti   haastavaa ja epäonnistuessaan ne ovat itse potentiaalinen ja vaikeasti korjattava   vuotokohta.   Vesitiiviyden kannalta keskeisimpänä ilmiönä on betonirakenteen halkeilu. Halkeilu johtuu   monista syistä, joista merkittävimpiä ovat sisäisten pakkovoimien aiheuttamat   muodonmuutokset ja niiden estäminen. Halkeamaleveyden rajoittamisella voidaan hallita   rakenteen vedenpitävyyttä. Halkeamaleveyttä rajoitetaan yleensä raudoittamalla.   Vesitiiviiden betonirakenteiden mitoitus alkaa heti ensimmäisestä tapaamisesta asiakkaan   kanssa. Tilaajan tarpeiden selvittäminen käynnistää suunnitteluprosessin. Asiakkaalla voi   olla vaatimuksia tiiviysluokan ja rakenteen vuodon suhteen. Suunnittelija päättää   rakennemallin, valitsee mitoitusmenetelmän sekä tarkistaa rakenteen toimivuuden   halkeilun ja muodonmuutosten suhteen.   Insinöörityössä kuvattiin erilaisia ilmiöitä ja teorioita, jotka vaikuttavat vesitiiviin rakenteen   toimivuuteen. Lähdeaineiston laajuudesta huolimatta tutkimus ei löytänyt, eikä sen pohjalta   syntynyt, kattavaa ohjeistusta vaatimuksille. Pohdintoja pohjustamaan syntyi   Suunnitteluprosessin kulku -luetelma, joka esittelee pääpiirteissään vesitiiviyden kannalta   huomioitavia seikkoja. Suunnittelija voi käyttää luetelmaa pohjana vesitiiviiden   betonirakenteiden suunnitteluprosessissa.
Alusten lastiluukkujen tarkistus
Tiivistelmä: Vesitiiviin kaivannon rakentaminen (Urheilupuisto). Opinnäytetyön aiheena on vesitiiviin kaivannon rakentaminen. Työssä keskityttiin   Länsimetron Urheilupuiston hankkeeseen ja sen sisältämään suurempaan   asemakaivantoon. Työ tehtiin Peab Infra Oy:lle, joka toimii kyseisen hankkeen   pääurakoitsijana.   Opinnäytetyössä käytiin läpi eri työvaiheita ja menetelmiä vesitiiviin kaivannon   varmistamiseksi. Työvaiheita olivat tukiseinän asennus ja sen tiivistys suihkuinjektoinnilla   sekä kallioperän tiivistäminen verhoinjektoinnilla. Tukiseinä vaihtoehtoja käsiteltiin   muutama sekä pohjavedenhallintaa käytiin läpi, koska se liittyy olennaisesti syviin   kaivantoihin. Erilaisten vuotokohtien tiivistäminen oli osa vesitiiviyden varmistamista.   Lähteitä aiheeseen löytyi kirjallisuudesta jonkin verran, mutta suurin hyöty löytyi   työvaiheisiin tehdyistä työ- ja laatu suunnitelmista sekä muista urakan asiakirjoista.   Hankkeen suuruudesta johtuen näitä asiakirjoja löytyi hyvin urakoitsijan ja tilaajan   toimesta. Ne olivat myös paremmin ajan tasalla ja yksityiskohtaisempia, kuin monet   kirjallisuus lähteet. Suuri hyöty oli myös vertailukohtana käyttämäni aikaisempi työmaa,   jossa oli paljon ongelmia liittyen aiheeseen. Työkokemuksesta oli hyötyä, ettei tarvinnut   opiskella jokaista työvaihetta erikseen ja osasi ennakoida missä saattaa tulla ongelmia.   Kaivannon vesitiiviys ja pohjavedenhallinta onnistui työmaalla mielestäni hyvin. Urakka on   vielä osittain kesken, mutta suurempaa riskiä vesitiiviyden kannalta ei enää ole tiedossa.   Urakka antoi hyvää ja monipuolista kokemusta sekä lisätietoa erilaisista injektoinneista.
Vesitiiviin kaivannon rakentaminen (Urheilupuisto)
Tiivistelmä.
Pihvirotuisten nautojen mureustutkimus
Veden ja pakkasen lukko
Betonirakenteisten lattioiden vedenpitävyys ja jälkihoito
Samsung Xcover GT-S5690 : metsurinkestävä
Muottitekniikoiden vertailu vedenpitävässä allasrakenteessa
Työssä oli tarkoitus ottaa Kiilto Oy:ssä osittain käyttöön eurooppalaisen teknisen hyväksyntäohjeen ETAG 022:n mukainen vedeneristeiden testausjärjestelmä. Suurimmat rakennetestaukset suoritettaisiin jatkossa VTT:llä. Testausjärjestelmä koostui muutamista testeistä, jotka Kiilto Oy:ssä olivat jo olleet käytössä ja niistä saataisiin hyväksyntäohjeen mukaisia pienillä muutoksilla, ja sellaisista testimenetelmistä, jotka tulisivat yritykseen täysin uusina. Suurin paino tässä työssä oli täysin uutena tulevilla menetelmillä; vesihöyrynläpäisytestillä ja vesitiiveystestillä. Työssä käsitellään ensin testausmenetelmien toimintaa teoriassa. Teoria perustuu standardien esittämiin vaatimuksiin testien suorittamisesta ja eurooppalaisen teknisen hyväksyntäohjeen ETAG 022:n antamiin ohjeistuksiin. Teorian jälkeen työssä perehdytään menetelmien kehitykseen ja käyttöönottoon. Tulosten perusteella taas arvioidaan menetelmien onnistumista ja havaittuja keskeisimpiä ongelmia. Tämän työn teon aikana kehitettyjä ja käyttöönotettuja menetelmiä käytetään jatkossa Kiilto Oy:ssä säännöllisesti vedeneristeiden CE-merkinnän vaatimiin virallisiin testauksiin.
Puurakenteisen ulkoseinäelementin testaus julkisivulaitteella
