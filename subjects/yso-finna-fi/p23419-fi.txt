http://www.yso.fi/onto/yso/p23419 espresso
espresso espresso
Opetusvideo osana erikoiskahviosaamista: Wayne's Coffee
Tässä opinnäytetyössä tutkittiin kahvila-asiakkaiden kahvinkäyttötottumuksia. Työssä selvitettiin, mitä kahvijuomia kahviloissa ostetaan sekä mitkä asiat vaikuttivat kahvijuoman valintaan. Tutkimus käsittelee myös take away -kahvinkäyttötottumuksia kahviloiden asiakkaitten keskuudessa.     Työn teoriaosuudessa käsiteltiin kahvin historiaa, kahvipavun matkaa pensaasta paahtimoon, itse kahvipensasta ja -lajikkeita sekä sitä, missä kahvia tuotetaan. Työssä käsiteltiin myös kuluttajan ostokäyttäytymistä.     Ensimmäinen pääongelma oli, kuinka paljon kahvilan asiakkaat juovat kahvia kaiken kaikkiaan ja kodin ulkopuolella sekä mitä pidetään sopivana hintana kahvijuomille kahviloissa. Toinen pääongelma oli, mitä kahvijuomia kahviloiden asiakkaat valitsevat kahviloissa ja take away -tuotteina ja mitkä tekijät vaikuttavat valintaan.  Työssä selvitettiin myös, mitä erikoiskahvijuomia asiakkaat tunnistavat.    Tutkimus toteutettiin kyselylomakkeella. Siihen osallistui 11 kahvilaa viidestä eri kaupungista. Kysely toteutettiin 14.6.2010 - 4.7.2010. Lomakkeita lähetettiin yhteensä 1700 kappaletta ja täytettyjä kyselylomakkeita saatiin takaisin yhteensä 290. Kyselylomake oli kaksipuoleinen taitettu A4-kokoinen arkki, joka sisälsi 23 kysymystä. Vastaajina toimivat satunnaiset kahviloiden asiakkaat. Kysely oli kvantitatiivinen tutkimus ja tutkimuksen aineisto analysoitiin PASW -tilasto-ohjelmalla.     Asiakkaat joivat kahvia kodin ulkopuolella 1 - 2 kertaa viikossa ja joivat kahvia päivittäin 1 - 3 kuppia. Sopivana hintana suodatinkahville pidettiin 1 - 1,5 € ja caffè lattelle 3 - 4 €.    Kahvilassa juotiin edelleen paljon suodatinkahvia, mutta erikoiskahvien osuus on myös huomattavan suuri, lähes 50 %. Mukaan otettiin eniten suodatinkahvia ja caffè lattea. Kahvijuoman valintaan vaikutti eniten maku ja tapa. Mukaan otettavien kahvien kohdalla eniten vaikutti kiire ja että ollaan matkalla jonnekin.    Kahvilan asiakkaat tunnistivat yllättävän paljon erikoiskahvijuomia, mikä kielii lisääntyneestä kiinnostuksesta erikoiskahveja kohtaan.
Erikoiskahvien laatu Helsingin suosituimmissa kahviloissa ja koulutuksen vaikutus lopputulokseen
Vaarallisen vieras : retorinen analyysi islam-uutisoinnista : Der Spiegel ja L'Espresso
Erikoiskahvin myynninedistämisen koulutusohjelma : case Nespresso
Kahvila-asiakkaiden kahvinkäyttötottumukset
Kahvi : herkullisia ja virkistäviä jälkiruokia ja juomia
Liisankadun lämmöstä Annankadun avaruuteen
Valmista tuoksuvaa espressoa kotona
Tämä opinnäytetyö tutkii kahviloiden erikoiskahvien laatua ja koulutuksen vaikutusta laatuun. Tutkimusmenetelminä ovat havainnointi, maistaminen sekä haastattelu. Työn toimeksiantajana toimii kahvin maistamisen ja kouluttamisen ammattilainen.     Espresso on erikoiskahvi, jonka valmistaminen on tarkasti määriteltyä. Hyvältä maistuvan espresson saamiseksi tulee laitteiston olla kunnossa ja puhdas, kahvin tulee olla tuoretta, pavut jauhettu oikeilla karkeussäädöillä, jauhettua kahvia tulee olla oikea määrä, kahvi tulee pakata suodatinkahvaan oikealla voimalla ja sen tulee valua n. 20 - 30 sekunnissa. Kaunis crema kertoo oikein valmistetusta ja laadukkaasta espressosta.    Yritys voi keskittyä laadun tuottamisessa mahdollisimman hyvään asiakaspalveluun. Siten ehkäistään kaikella tapaa epätasainen palvelun standardi ja asiakkaan odotusten pettäminen. Yritys voi keskittyä myös prosessilaatuun, jolloin keskitytään laadukkaalla toiminnalla saavutettuun laatuun. Kouluttamalla henkilökuntaansa yritys pystyy pitämään prosessinsa ja tuotteensa ajantasaisina ja säilyttämään laadun. Koulutus voi parantaa asennetta työtä kohtaan. Koulutus voidaan jakaa työn ohessa tapahtuvaan sisäiseen sekä ulkopuolisen kouluttajan tarjoamaan ulkoiseen koulutukseen. Esimies on tärkeässä asemassa motivoijana ja esimerkin antajana. Kahvikoulutuksessa tärkeintä on se, että siinä käydään tarkasti läpi oleellisimmat asiat ja että niiden opetteluun varataan riittävästi aikaa.    Tärkeimmät tulokset olivat, että vain kolmasosa kahviloista sai erikoiskahveistaan   hyvänmakuisia. Yksikään kahvila ei suoriutunut moitteetta kahvinvalmistuksesta. Ammattilaisen avulla suoritettuja koulutuksia tarjosi puolet kahviloista, muissa tapauksissa esimies koulutti henkilökunnan. Tulosten analyysi paljasti, että vaikka muutamassa kahvilassa koulutuksen vaikutus ei näkynyt kahvin lopputuloksessa, oli yleisesti vedettävissä johtopäätös, että koulutuksen avulla päästään laadukkaaseen erikoiskahviin. Kuitenkin kahvilalla on suuri vastuu koulutuksen oppien soveltamisesta ja jatkokoulutuksesta. Muita tekijöitä, jotka vaikuttivat kahvin laadukkuuteen, olivat asenne kahvin valmistusta kohtaan, esimiehen esimerkki sekä kuinka hyvin kahvila tunnettiin erikoiskahveistaan. Jotta laatua voidaan lähteä parantamaan, täytyy esimiehien olla sitoutuneita siihen.
Silvio Berlusconin valtaannousu : vuoden 1994 parlamenttivaalit Italiassa Corriere della Seran ja l'Espresson kuvaamina
