http://www.yso.fi/onto/yso/p16872 eettinen sijoittaminen
eettinen sijoittaminen eettinen sijoittaminen eettiset sijoitukset eettiset rahastot eettinen sijoitustoiminta
Tutkimuksen tavoitteena oli selvittää, minkälaisia vaikutuksia ilmastonmuutoksella on talouteen ja sijoitustoimintaan, ja millaisella tasolla ilmastonmuutokseen liittyvien sijoituskohteiden arvostukset ovat tällä hetkellä. Lisäksi esitettiin oletuksia sen suhteen, miten käyttäytymispsykologisella rahoitusteorialla voitaisiin selittää ilmastonmuutokseen liittyvien sijoituskohteiden suosiota ja arvostuksia. Tutkimuksen kohteena oli kolme rahastoa ja viisi yhtiötä. Nämä sijoituskohteet liittyvät voimakkaasti ilmastonmuutokseen ja ilmastonmuutosta hillitsevään toimintaan. Tutkimus rajattiin ajalle 1.4.2007–31.3.2008. Teoriaperustana arvonmäärityksille oli CAPM:n avulla laskettu alfa, joka on sijoitusrahaston tai osakkeen toteutuneen tuoton ja odotetun tuoton erotuksen tunnusluku. Lisäksi yrityksille laskettiin tilinpäätöslukujen perusteella P/E – luvut ilmaisemaan osakkeen hinnan ja yhtä osaketta kohden lasketun voiton suhdetta. P/BV – luvut puolestaan laskettiin osakkeiden arvostusten analysoimisen tueksi. Käyttäytymispsykologisen rahoitusteorian osalta irrationaalinen käyttäytyminen, laumasieluisuus, yliluottamus, virheelliset arviot ja tappiokammo nostettiin olennaiseksi osaksi tutkimusta. Ilmastonmuutos vaikuttaa elinympäristöömme ja talouden kehitykseen. Muutos asettaa haasteita taloudelle, ja sen syyt ja seuraukset ovat koko maailman laajuisia, ja siksi kansainvälinen laaja yhteistyö on välttämätöntä. Oletettavasti ilmastonmuutoksen aiheuttamia riskejä voidaan hillitä kustannuksin, jotka ovat huomattavasti alhaisemmat kuin ilmastonmuutoksen vaikutusten arvioidut kustannukset. Keinoja kasvihuonepäästöjen vähentämiseen ovat esimerkiksi runsaasti päästöjä tuottavien tuotteiden ja palvelujen kysynnän vähentäminen, sekä siirtyminen vähäpäästöiseen teknologiaan energiantuotannon ja liikenteen osalta. Hallitusten päätöksillä myös talouselämä ja sijoittajat saadaan reagoimaan siten, että ne pyrkivät hyödyntämään ilmastonmuutoksen mahdollisuuksia. Ilmastonmuutos aiheuttaa monia uhkia, mutta toisaalta voimme havaita myös mahdollisuuksia sen suhteen. Työ toteutettiin arvostusten selvittämisen osalta keräämällä ja laskemalla kuukausittaiset tuottoluvut rahastoille, osakkeille ja indekseille, joista laskettiin kullekin sijoituskohteelle betat ja alfat. Markkinaportfoliona käytettiin sekä Dow Jones Sustainability World – että MSCI World – indeksiä. Kaikki tutkimuksen kohteena olevat sijoituskohteet olivat betalla mitattuna aggressiivisia, ja kaikki saivat positiiviset alfan arvot, eli kaikki rahastot sekä osakkeet olivat tuottaneet enemmän kuin vastaavien riskitasojen teoreettiset tasapainotuotot. Näin ollen sijoituskohteet voitiin luokitella alihinnoitelluiksi. Yhtiöiden P/E – ja P/BV – luvut olivat kauttaaltaan korkeita ja joissain tapauksissa jopa poikkeuksellisen korkeita.
Eettinen sijoittaminen
Punaisen Ristin osakkeet pakkasella
Vastuullinen liiketoiminta kansainvälisessä maailmassa
Kirkon eläkerahastossa Nokiaa, Sampoa ja Fortumia
Sijoittajat ovat alkaneet entistä enemmän kiinnostua yritysten toiminnan vastuullisuudesta. Tähänastiset tutkimukset ovat kuitenkin tuottaneet ristiriitaista tietoa vastuullisen sijoittamisen kannattavuudesta. Opinnäytetyön tarkoituksena oli tutkia, voisiko yritysten vastuullisuusraportointia hyödyntää osakesijoittamisessa päätöksenteon apuna. Työn alussa esitellään yritysten vastuullisuuteen liittyviä käsitteitä ja osa-alueita, kuten ympäristövastuu, taloudellinen vastuu ja sosiaalinen vastuu. Lisäksi käsitellään vastuullista sijoittamista ja vastuullisen yritystoiminnan indeksejä. Tämän jälkeen käydään läpi suosituimpia yrityksen taloudellisen tilan arvioimisessa ja osakesijoittamisessa käytettäviä tunnuslukuja. Työn empiirisessä osuudessa tutkittiin ensin Helsingin pörssin päälistan 29 yrityksen vastuullisuusraportointia. Sen jälkeen näistä yrityksistä valittiin viisi vastuullisuudestaan eniten ja viisi vähiten raportoivaa yritystä, joiden tunnuslukuja vertailtaisiin suhteessa vastuullisuusraportoinnin määrään. Tärkeimpänä vastuullisuuden mittarina käytettiin kuulumista vastuullisen yritystoiminnan indekseihin. Vertailun tarkoituksena oli selvittää, voisiko vastuullisen liiketoiminnan indekseihin kuulumisen ja yritysvastuuraportoinnin määrän tulkita vaikuttavan tunnuslukuihin. Tutkimuksen empiirinen materiaali kerättiin yritysten internet-sivuilta, vuosikertomuksista, yritysvastuuraporteista, sanomalehdistä sekä muista vastaavista lähteistä. Materiaalia käsiteltiin kvantitatiivisin menetelmin. Tutkimus osoitti, että kaikki Helsingin pörssin päälistan yritykset raportoivat vastuullisuudestaan ainakin jollain tavalla. Parhaat raportoijat erottuvat joukosta raportointikanavasta riippumatta. Tunnuslukujen vertailussa yritykset asetettiin tunnuslukujen mukaan paremmuusjärjestykseen ja tutkittiin, miten parhaiden ja huonoimpien raportoijien ryhmiin kuuluvat yritykset sijoittuvat vertailussa. Vertailun tulosten perusteella todettiin, että ainakaan tämän tutkimuksen yritysten kohdalla vastuullisen yritystoiminnan indekseihin kuuluminen ja laajempi yritysvastuuraportointi ei tee kyseisistä yrityksistä parempia sijoituskohteita. Vastuullisen liiketoiminnan vaikutukset saattavat kuitenkin näkyä vasta vuosien kuluttua, jolloin yritysten vastuuraportointiin tutustuminen saattaa sittenkin osoittautua pitkäaikaisen sijoittajan kannalta kannattavaksi.
Eettisten sijoitusrahastojen tulevaisuus Suomessa
Eettisten rahastojen tuoton analyysi : case Nordea
Vastuullinen sijoittaminen ei ole viherpiiperrystä
Gip-standardi varainhoidon salkun tuoton mittaamisessa
Vastuullisuuskriteerein kootut sijoitusrahastot Suomessa : niche-ajattelusta valtavirtaan
Synergia : vastuullisen yritystoiminnan menestysmalli
Ympäristöeettiset pörssiyhtiöt : maailmanpelastajiako?
Maailman tila 2008 : raportti kehityksestä kohti kestävää yhteiskuntaa : kestävä talous
Milton Friedman ja yrityksen sosiaalinen vastuu
Kuluttajan merkitys yritysetiikan määräytymisessä
Eettinen rahasijoittaminen
Eettisten arvojen suhde sijoituksen tuottoon ja riskiin
Ameriikan raiteilla
Vastuutonta puhetta? : esseitä talouden merkityksellistämisestä
Yhteiskuntavastuu työeläkevakuutusyhtiöiden sijoituspäätöksissä
Tiivistelmä: Eettisen sijoittamisen eettisyys.
Moraalinen logo : organisaatioiden arvovallankumous
Vastuullisen sijoittamisen evoluutio
Vastuullinen sijoittaminen
Eettisen rahastosijoittamisen suosio Suomessa
Eettiset sijoitusrahastot ovat osa vastuullisen sijoittamisen kenttää. Tämä opinnäytetyö vastasi kysymykseen siitä, miten hyviä tuottoja Nordean eettisistä rahastoista on saatu ja miten suuria ne ovat verrattuna toisiin rahastoihin. Tuoton lisäksi analysoitiin eettisten rahastojen riskejä sekä kuluja. Näitä vertailtiin perinteisten rahastojen vastaaviin lukuihin. Sijoitusrahastot koostuvat arvopaperisalkuista, jotka ovat useiden sijoittajien omistuksessa.Sijoitusrahastot jakautuvat korko-, osake-, yhdistelmä- ja erikoissijoitusrahastoihin. Eettiset rahastot poikkeavat muista rahastoista siten, että edellisten sijoituskohteet valitaan eettisin perustein. Eettisen rahaston sijoituspolitiikkaa toteutetaan positiivisen ja negatiivisen arvottamisen, integraation sekä osallistuvan toiminnan kautta. Tutkittujen Nordean rahastojen tuottoja analysoitiin useamman vuoden kumulatiivisen tuoton kautta. Riskiä tutkittiin pitkän aikavälin volatiliteetin ja Sharpen luvun kautta. Kuluja tarkasteltiinTER-luvun sekä merkintä- ja lunastuspalkkioiden avulla. Nordean valikoimiin kuuluu kolme eettistä rahastoa: Graniitti, Pro Eurooppa sekä Ilmasto ja Ympäristö. Kaikki kolme ovat tuottaneet huonosti etenkin pitkällä aikavälillä.Selkeän positiivisia tuottoja näistä rahastoista on saatu vain viimeisen 6-12 kuukauden aikana. Nordean eettiset rahastot eivät siis ole olleet kannattavia sijoituskohteita. Eettisten rahastojen riskitaso on ollut korkea, mutta perityt kulut maltillisia. Nordean eettisen sijoittamisen politiikkaa on kehitetty useiden vuosien ajan. Yritys on sitoutunut noudattamaan YK:n vastuullisen sijoitustoiminnan periaatteita ja pyrkii vaikuttamaan sijoituksiensa kohteina olevien yritysten toimintaan. Yrityksessä toteutetaan vastuullisen sijoittamisen periaatteita päivittäisessä liiketoiminnassa. Tutkimukset eettisten rahastojen tuotoista ovat päätyneet ristiriitaisiin tuloksiin. Selkeitä yhteyksiä tämän opinnäytetyön ja muiden tutkimusten tulosten välillä on vaikea löytää. Jatkotutkimukset riskin, kulujen ja käytettyjen sijoitusinstrumenttien vaikutuksesta eettisten rahastojen tuottoihin voisivat osoittautua hedelmällisiksi.
Etiikan rooli b to b-yritysten ostopäätösprosessissa
Parempi diili : yhteiskunnallisen yrittäjän riemulaulu
Yritysten vastuullisuusraportoinnin hyödyntämismahdollisuudet osakesijoittamisessa
Eettinen sijoittaminen ja sijoitusrahastot
Tiivistelmä.
Eettiset sijoitusstrategiat : toimintamalli eettisissä sijoitusrahastoissa
Ilmastonmuutos ja sijoittaminen
Eettiset sijoituskohteet ja sijoittajien suhtautuminen niihin
Eettisten sijoitusrahastojen eettisyys
Yhteiskuntavastuuasioiden tilinpäätösraportoinnin ja vastuullisen sijoitustoiminnan merkitys liiketoiminnalle : case Rautaruukki Oyj
Vastuutonta puhetta? : Esseitä talouden merkityksellistämisestä
Eettisten sijoitusrahastojen menestys Yhdysvalloissa vuosina 2001-2008
Hyvä raha : ihmiset ja yhteisöt maailmaa parantamassa
