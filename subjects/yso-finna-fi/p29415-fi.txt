http://www.yso.fi/onto/yso/p29415 bioliuotus
bioliuotus bioliuotus biokasaliuotus
Metallipitoisten jätemateriaalien bioliuotus
Bioliuotuksessa kiinteät metalliyhdisteet, yleensä metallisulfidit, hapetetaan liukoisiksi metallisulfaateiksi. Liuotus tapahtuu matalassa pH:ssa asidofiilisten kemolitotrofien hapetustuotteiden reagoidessa metalliyhdisteiden kanssa. Asidofiiliset kemolitotrofit saavat tarvitsemansa energian hapettamalla pelkistyneitä rikki- ja rautayhdisteitä, pystyvät elämään happamissa olosuhteissa sekä suurissa metallipitoisuuksissa.      Opinnäytetyön tarkoituksena oli määrittää mesofiilisen mikrobisekaviljelmän bakteeriyhteisön koostumuksen muutoksia erilaisissa bioliuotusolosuhteissa.  Tämä opinnäytetyö tehtiin osana Metallipitoisten jätteiden kokonaishallinta (METBIO) -projektia, jossa tutkittiin teollisuuden sivuvirtojen ja jätemateriaalien bioliuotusta. Tutkittuja materiaaleja olivat Boliden Harjavalta Oy:n rikastushiekka, Rautaruukki Oyj:n peittaus- ja masuuniliete sekä Kuusakoski Oy:n eddy currentin alite.     Laboratoriokokeiden avulla määritettiin optimaalisia liuotusolosuhteita. Tutkittuja muuttujia olivat ferrorauta- ja alkuainerikkiravinteiden lisäämisen, pH:n säätö, liuotettavan materiaalin pitoisuus sekä kloridin lisäys. Bakteeriyhteisön koostumus määritettiin PCR:llä monistetuista 16S rRNA geenisegmenteistä denaturoivalla gradienttigeelielektroforeesilla. DNA eluoitiin geelistä, monistettiin PCR:llä, sekvensoitiin ja lajit tunnistettiin BLAST-ohjelmalla.    Bioliuotuksen metallisaannot olivat parhaimpia happamissa olosuhteissa tehdyissä kokeissa, joihin oli lisätty alkuainerikkiä. Ferroraudan lisääminen ei edistänyt liuotusta. Tutkitusta neljästä materiaalista rikastushiekka vaikutti lupaavimmalta. Optimaalisimmissa bioliuotusolosuhteissa Acidithiobacillus ferrooxidans, At. thiooxidans ja/tai At. albertensis -lajit olivat vallitsevia. Muita merkittäviä lajeja olivat Leptospirillum ferrooxidans ja/tai L. ferriphilum.    Teollisuuden sivuvirtojen materiaaleista saatiin liuotettua 30 - 80 prosenttia metalleista. Metallit olivat luultavasti oksideja, minkä vuoksi pH:n merkitys korostui ferroraudan sijasta. Tunnistetut bakteerit olivat samoja kuin metallisulfidien hapetuksessa. Optimoimalla olosuhteita edelleen, menetelmästä saadaan nopeampi ja toimivampi teollisuuden käyttöön. Bioliuotus saattaa mahdollistaa metallien talteenoton nykyisistä jätemateriaaleista sekä vähentää materiaalien ympäristövaikutuksia.         Asiasanat: Bioliuotus, asidofiilinen kemolitotrofi, mikrobiyhteisö, jätteiden käsittely, DGGE..
Mikrobiyhteisön koostumuksen muutokset metallipitoisten jätteiden bioteknisessä käsittelyssä
