http://www.yso.fi/onto/yso/p24629 hakukonemarkkinointi
hakukonemarkkinointi hakukonemarkkinointi
Mainostamisvaihtoehdot aloittavalle Internet-sivustolle : case : peliarvostelusivusto
Hakukonemarkkinointikampanjan mahdollisuudet yritysten välisessä markkinoinnissa ja uusasiakashankinnassa
Sosiaalisen median hyödyntämissuunnitelma : Interbrands Wines & Spirits Oy
Tämä on toiminnallinen opinnäytetyö, jonka tarkoituksena oli laatia kohdeyritykselle digitaalisen markkinointiviestinnän suunnitelma. Kohdeyrityksenä oli mainostoimisto Asema10. Toimeksiantajayrityksen liiketoiminta on alkuvaiheessa, joten suunnitelman laatiminen koettiin tärkeäksi. Suunnitelman laadinnassa otettiin huomioon yrityksen nykytilanne sekä taloudelliset- ja henkilöstöresurssit. Suunnitelman tehtävänä on antaa suuntaviivoja, ohjeita sekä konkreettinen suunnitelma kohdeyritykselle sen digitaalisen markkinointiviestinnän toteuttamiseksi. Työn tavoitteena oli selvittää mitä digitaalisen markkinointiviestinnän kanavia käyttämällä kohdeyrityksen tunnettavuutta ja kävijämäärää yrityksen internetsivulla saadaan kasvatettua. Tärkeää kanavien valinnassa oli huomioida kustannustehokkuus ja yrityksen resurssit. Opinnäytetyön tietoperusta koostuu markkinointiviestintään ja sosiaaliseen mediaan liittyvästä suomen- ja englanninkielisestä kirjallisuudesta, internetlähteistä, toimialan vuosiraportista sekä toimeksiantajalta keskusteluiden kautta kerätystä henkilökohtaisesta tietopohjasta. Suunnitelmassa valittiin käytettäväksi hakukonemarkkinointia, blogia ja Facebookia yrityksen digitaalisen markkinointiviestinnän toteuttamiseksi. Näistä tärkeimmäksi nähtiin pitkällä tähtäimellä hakukoneoptimointi ja sen parantaminen. Suunnitelmasta selvisi, että hakukonemainontaa käyttämällä tuloksia saadaan nopeasti, mutta vain niin kauan kuin mainostetaan. Muut kanavat, blogi ja Facebook, nähtiin hakukoneoptimointia tukevina toimintoina, jotka oikein hyödynnettyinä parantavat hakukoneoptimointia, luovat liidejä ja mahdollisesti lisäävät myyntiä. Toimeksiantajayritys ei ole tehnyt vielä lainkaan markkinointiviestintää, joten tämä suunnitelma toimii tärkeänä apuvälineenä sen aloittamiseen. Jatkossa yrityksen kannattaa suunnitella ja toteuttaamarkkinointikampanja Facebookissa saadakseen sen mahdollisuuksista enemmän irti. Suunnitelmaa noudattamalla Asema10 pystyy lisäämään kävijöitä yrityksen internetsivulla ja kasvattamaan yrityksen tunnettuutta helpottamalla yrityksen löydettävyyttä.
Digitaaliset kanavat verkkokaupan markkinoinnissa
Sosiaalisen median hyödyntäminen pienyrityksessä : case : Dt Dealer's
Opinnäytetyö syntyi kirjoittajan kiinnostuksesta hakukoneita ja hakukonemarkkinointia kohtaan. Työ toteutettiin SPIRO Finlandin verkkosivustolle, jonka toteutuksessa kirjoittaja on ollut mukana vuonna 2015. Työn tavoitteena oli tutkia hakukonemarkkinoinnin mahdollisuuksia toimeksiantajan verkkosivustolle. Työn tarkoitus oli suunnitella ja toteuttaa toimeksiantajan tarpeisiin sopiva hakukonemarkkinointi.  Opinnäytetyön teoria käsittelee hakukonemarkkinoinnin perusteita sekä arvioi kahden hakukoneoptimoinnin WordPress-lisäosan sopivuutta toimeksiantajalle. Lisäosien sopivuus testattiin asentamalla kumpikin lisäosa SPIRO Finlandin verkkosivustolle ja analysoimalla niiden ominaisuuksia toimeksiantajan tarpeisiin perustuen. Lisäosista The SEO Framework todettiin sopivammaksi toimeksiantajan sivustolle.  Hakukoneoptimointi toteutettiin toimeksiantajan verkkosivustolle aiemmin valitun WordPressin The SEO Framework -lisäosan sekä teoriaan pohjautuvan tiedon avulla. Sivuston hakukoneoptimoinnin lähtötilanteen analysointiin ja kilpailijavertailuun käytettiin SEO SiteCheckupin työkalua. Työkalun tarjoaman raportin avulla sivuston hakukoneoptimointia pystyttiin kehittämään kohdennetusti. Parannusten jälkeen huomattiin selkeä ero SEO SiteCheckupin tuloksissa, ja SPIRO Finlandin hakukoneoptimointi saatiin nostettua kilpailijoiden sivustoja korkeammalle.  Vaikka SPIRO Finlandin verkkosivuston hakukoneoptimointia onnistuttiin parantamaan, sen sisältö vaatii päivittämistä, jotta sen näkyvyys hakukoneissa kehittyisi entisestään. Sisältöä suunniteltaessa on hyvä ottaa huomioon hakukoneiden uusimmat päivitykset sekä hakukoneoptimoinnin trendit.
Verkkoviestintäsuunnitelma ohutlevytuotannon yritykselle
Digitaalisen markkinointiviestinnän suunnitelma urheilukaupalle
Kohdeyritys on maahantuonti- ja tukkuliike, joka on rakentamassa B2B-verkkokauppaa eri toimialojen asiakasyrityksille. Kohdeyritys haluaa markkinoida palveluaan sähköisesti, mutta sillä ei ole juuri kokemusta sähköisestä B2B-markkinoinnista. Opinnäytetyö antaa kohdeyritykselle tietoa sähköisen markkinoinnin kanavista. Kohdeyrityksen verkkokaupalle valittiin kilpailukeinot ja toimivimmat sähköisen markkinoinnin kanavat uusasiakashankintaan ja nykyisten asiakkuuksien ylläpitoon. Valituille markkinointikanaville laadittiin toteutussuunnitelma, jonka avulla toimeksiantajan on helppo aloittaa tehokkaat markkinointitoimenpiteet sähköisessä toimintaympäristössä. Opinnäytetyön teoriaosuus koostuu B2B-verkkokaupan käsittelystä, asiakkuuksista, kilpailukeinoista ja sähköisistä markkinointikanavista. Kohdeyrityksen kilpailukeinoiksi valikoituivat saatavuus ja hinta. Saatavuus on tärkein kilpailukeino perinteisen edustajamyynnin rinnalle, kun asiakkaat voivat tilata kohdeyrityksen tuotteita nopeasti ja helposti ajasta ja paikasta riippumatta. Kilpailukykyisellä ja osin alhaisella hinnoittelulla varmistetaan nopea markkinoille pääsy ja laajan asiakaskunnan hankinta lyhyellä aikavälillä. Pidemmällä tähtäimellä hinnan merkitystä yrityksen kilpailukeinona vähennetään ja tarjooma nousee hintaa tärkeämmäksi kilpailukeinoksi. Asiakasyritykset saavat kohdeyrityksen verkkokaupasta kaikki tarvitsemansa tuotteet toimistotarvikkeista erikoistuotteisiin. Sähköisen markkinoinnin keinoiksi valittiin hakukonemainonta ja sähköpostimarkkinointi. Hakukonemainonta kohdistetaan uusasiakashankintaan kun sähköpostimarkkinoinnin tärkein kohderyhmä ovat nykyiset asiakkaat. Opinnäytetyön aihe oli erittäin mielenkiintoinen. Kohdeyrityksen kannattaa myös jatkossa kehittää ja tutkia sähköistä markkinointiaan. Olisi esimerkiksi suotavaa tutkia tarkemmin yrityksen sähköpostimarkkinoinnintoimivuutta tai kehittää yrityksen verkkosivujen sisältöä markkinointinäkökulmasta.
Sopimaton menettely elinkeinotoiminnassa verkkotalouden aikana
Sivustosuunnittelun vaikutus verkkokaupan hakusanamainontaan
Verkkosivun kehittäminen sisältömarkkinoinnin ja hakukoneoptimoinnin keinoin
Hakukonemarkkinoinnin kehittäminen sekä ohjeistus Google AdWordsin ja Google Analyticsin käyttöön : case: Suomen Matka-Agentit Oy
Digitaalinen markkinointi pienessä yrityksessä
Opinnäytetyön tavoitteena oli laatia markkinointisuunnitelma työkaluja valmistavalle ja maahantuovalle Iskas Oy:lle. Tarve markkinointisuunnitelman laatimisesta syntyi toimeksiantajan halusta kehittää yrityksen markkinointia toimivampaan ja tehokkaampaan suuntaan, ja tätä kautta tavoitella yrityksen markkina-aseman ja tunnettuuden parantamista. Markkinointisuunnitelma toteutettiin toiminnallisena opinnäytetyönä, joka koostui kahdesta osasta. Teoreettisessa osuudessa tarkasteltiin markkinoinnin käsitteitä ja markkinoinnin suunnittelua lähdekirjallisuuden pohjalta. Toiminnallinen osuus muodostui yritykselle laaditusta markkinointisuunnitelmasta. Opinnäytetyön tuloksena syntyi markkinointisuunnitelma, jota Iskas Oy voi käyttää tulevaisuudessa apuna markkinointinsa suunnittelussa ja toteuttamisessa. Markkinointisuunnitelmassa pyrittiin keskittymään sellaisiin markkinoinnin keinoihin, jotka ovat yritykselle realistisia toteuttaa olemassa olevilla resursseilla. Pienen yrityksen taloudelliset ja ajalliset resurssit toteuttaa ja seurata markkinointia ovat rajalliset. Tämän johdosta markkinointisuunnitelman tuloksissa päädyttiin vahvasti digitaalisen markkinoinnin, kuten sähköposti- ja hakusanamainonnan, hyödyntämiseen.
Verkkosivujen ja -näkyvyyden kehittäminen : Case: Yritys X
Tämän opinnäytetyön tavoitteena on laatia digitaalisen markkinointiviestinnän suunnitelma urheilukaupalle, joka toimii sekä kivijalkamyymälän että verkkokaupan kautta. Opinnäytetyössä ei yrityksen nimeä toimeksiantajan toivomuksesta mainita. Opinnäytetyöprosessi lähti liikkeelle yrityksen tarpeesta kehittää digitaalista markkinointiviestintäänsä, erityisesti verkkosivuja ja Facebook-markkinointia. Lopulta päädyttiin kuitenkin laatimaan kokonaisvaltainen digitaalisen markkinointiviestinnän suunnitelma, jonka tarkoituksena on auttaa yritystä yhtenäistämään ulkoista markkinointiviestintäänsä. Suunnitelman toivotaan myös olevan apuna toimeksiantajalle tulevien vuosien markkinointiviestintää suunniteltaessa. Opinnäytetyö on toteutettu kirjoituspöytätutkimuksena. Teoreettinen viitekehys muodostuu markkinoinnin ja digitaalisen markkinointiviestinnän teoriasta, digitaalisen markkinointiviestinnän kanavien läpikäynnistä sekä sisältösuunnittelusta verkossa. Lähtökohta- ja tilanneanalyysit sisältävät yritys-, tuote- sekä arvo-, asiakas- ja kilpailuanalyysit. Näiden analyysien tulokset tiivistetään lopuksi SWOT-analyysiin. Lähtökohta-analyysien muodostamisessa on käytetty apuna toimeksiantajan antamia tietoa yrityksestä, sen toiminnasta sekä tuotteista ja internetistä saatuja tietoja erityisesti kilpailuun ja markkinatilanteeseen liittyen. Lähtökohta-analyysien jälkeen käydään läpi markkinointiviestinnän suunnittelun teoriaa ja sen eri osa-alueita. Teoriaosuuksien jälkeen markkinointiviestintäsuunnitelma käydään läpi käytännössä ja lopussa esitellään kuukausikohtainen ja yleisluontoinen aikataulutus markkinointiviestinnällisille toimenpiteille valituissa kanavissa. Lähdemateriaalina on käytetty monipuolisesti sekä suomen- ja englanninkielisiä että painettuja ja sähköisiä lähteitä. Työssä on pyritty käyttämään viime vuosina julkaistuja lähteitä mahdollisimman paljon, jotta työn pohjana käytetyt tiedot olisivat mahdollisimman ajantasaisia. Käytännön toimenpiteistä tullaan keskustelemaan ja niitä myös toteuttamaan tulevaisuudessa yhdessä toimeksiantajan kanssa. Jotkut valituista toimenpiteistä tullaan ulkoistamaan, riippuen yrityksen resursseista ja ajankäyttömahdollisuuksista.
Verkkonäkyvyyden kehittäminen Case: Heidin Kauneuskellari
Verkkokaupan käsikirja
Internetmarkkinoinnin kehittäminen : case: Griippi Oy
Hakukoneoptimoinnin kehitys vuonna 2015 ja sisällöntuotto verkkokaupalle
Verkkokaupan kehitysmahdollisuudet - case Any Lamp
Sano se someksi. 1, Ammattilaisen käsikirja sosiaaliseen mediaan
Verkko toimintaympäristönä aloittavalle yritykselle
Digitaalinen markkinointiviestintä, mahdollisuus vai hidaste - Case:Yritys X
Internetmarkkinointisuunnitelma : uusi matkailusivusto
Myynnin lisääminen digitaalisen markkinoinnin avulla : Case: Ravintola Myllärit
"Ruoka puhuu puolestaan" Yrityksen kotisivujen merkitys ruokaravintolan valinnassa Rovaniemellä
Hakukonemarkkinointi BtoB-sektorilla ostoprosessin tiedontarpeiden näkökulmasta
Ilmaiset verkkomainontamahdollisuudet
Hakukonemarkkinoinnin tehostamisen vaikutus yrityksen kannattavuuteen
Pääkaupunkiseudulla toimivien mikroyritysten Google-hakusanamainonta
Hakukonemarkkinointi lisää yritysten näkyvyyttä
Abstract: Developing e-marketing : case: Jyväskylän Hotellipalvelut Oy.
Hakukoneoptimointi : Vaiheet ja työkalut
Sosiaalisen median sopassa : Sopassa.fi-palvelun lanseeraus
Yrityksen verkkomarkkinointi Case: Sirpan Bussimatkat
Hyvän verkkokaupan ominaisuudet ja opiskelijat verkkokaupan käyttäjinä
Google-hakukonemarkkinointi ja AdWords-perehdytysopas
Bulevardin kahvisalongin internetsivujen suunnittelu ja niiden näkyvyys Googlen hakukoneessa
Tämän opinnäytetyön tavoitteena on toteuttaa Perjantai markkinointi -sivuston Google Adwords -mainoskampanja ja hyödyntää Google Analyticsin tuottamaa dataa yrityksen hakukonemainonnan kehittämisessä ja verkkosivuston kävijäliikenteen analysoinnissa. Työhön sisältyy myös Google Analyticsin asentaminen kyseiselle verkkosivustolle. Työssä edetään vaiheittain Perjantai markkinointi -sivuston Google Adwords-mainoskampanjan toteuttamisessa ja kuvataan kuinka Google Analyticsin tuottamaa dataa voidaan hyödyntää kyseisellä sivustolla tulevien mainoskampanjoiden parantamiseksi. Toimeksiantaja on markki-nointiviestintään liittyviä projekteja toteuttava yritys Osuuskunta Kaikidea. Työn tutkimusongel-mana on tutkia soveltuvatko Googlen palvelut verkkosivuston näkyvyyden parantamiseen. Tutkimusmenetelmänä on tapaustutkimus. Google Analytics on seurantaohjelma, jolla voidaan tehdä analyysejä verkkosivuston kävijäliikenteestä. Se on ainoa yrityskäyttöön tarkoitettu maksuton verkkosivuston kävijäliikenteen seurantaohjelma. Google Adwords on Googlen kehittämä hakukonemainontaan tarkoitettu ohjelma.
Digitaalinen markkinointiviestintäsuunnitelma B2B -yritykselle
Hakukoneoptimointi yrityksen työkaluna : Case Kurikan Hyväkone Oy
Verkkosivuston hakukonenäkyvyyden parantaminen hakukoneoptimoinnin avulla : tapaustutkimus: SPIRO Finland
Opinnäytetyön tarkoituksena on Oulu Convention Bureaun digitaalisten markkinointiviestintäkanavien kartoittaminen ja niiden kehittäminen. Tavoitteena on parantaa Oulu Convention Bureaun tunnettuutta. Opinnäytetyö on jatkoa ammattiharjoittelulle. Työn aihe syntyi yhdessä toimeksiantajan kanssa. Toimeksiantaja on kehittämässä uusia verkkosivuja, minkä seurauksena heräsi tarve tarkastella myös muita digitaalisen markkinoinnin mahdollisuuksia. Työssä esitellään toimeksiantajalle sopivat digitaalisen markkinointiviestinnän kanavat sekä tarjotaan toimenpide-ehdotuksia kullekin valitulle kanavalle. Valmiiden aineistojen lisäksi opinnäytetyön tietoperustana käytetään benchmarkkausta ja laadullista haastattelututkimusta. Benchmarkkaustutkimusta tehtiin ammattiharjoittelun yhteydessä. Teoriaosuudessa käsitellään aluksi asiantuntijapalvelua, minkä jälkeen keskitytään markkinointiviestintään ja digitaaliseen markkinointiin. Pääpaino oli digitaalisen markkinoinnin kanavissa. Työn tuloksena on toimeksiantajalle sopivimpien digitaalisen markkinointiviestinnän kanavien esittely sekä toimenpide-ehdotuksia kullekin valitulle kanavalle. Opinnäytetyön avulla toimeksiantaja voi kehittää markkinointiviestinnän suunnitelmallisuutta ja rakentaa verkkosivuja tukevan digitaalisen markkinointiviestintämixin. Opinnäytetyössä esitettyjen kehittämisehdotusten hyödyntäminen jää toimeksiantajan vastuulle. Jatkotutkimusaiheeksi nousi digitaalisen markkinointiviestinnän vaikutus kotisivujen kävijämäärään.
Tämän opinnäytetyön tavoitteena oli suunnitella uudet kotisivut digitaalisen markkinoinnin tueksi vantaalaiselle rakennusyritys AP ArtesaaniPalvelut Oy:lle. Yritys on perheyritys, joka on perustettu vuonna 2009 ja siinä työskentelee vakituisesti kaksi henkilöä. Lisäksi yrityksessä työskentelee kesäaikaan määräaikaisia työntekijöitä kahdesta neljään. Teoriaosuudessa on keskitytty erityisesti kotisivujen suunnitteluun hakukoneita suosivalla tavalla. Pääpaino on sellaisen sisällön tuottamisessa, joka nostaa hakukonenäkyvyyttä sekä saa sivustolla vierailevat tutustumaan sivustoon tarkemmin. Lisäksi teoriassa käydään myös läpi sosiaalisen median hyötyjä kotisivujen näkökulmasta. Tämän työn tuloksena yritykselle valmistui uuden sivuston toteutussuunnitelma, jota yritys voi käyttää uusien kotisivujen suunnittelun apuna. Lähtökohtana hyville kotisivuille voidaan pitää tarkkaan suunniteltua avainsanalistaa, jonka perusteella sivuston tekstisisältö ja rakenne suunnitellaan. Lisäksi sivujen tulee olla helppolukuiset sekä informatiiviset, mutta kuitenkin selkeät ja ytimekkäät. Tärkeintä on, että sivustolle saapuva vierailija löytää nopeasti vastauksen etsimäänsä ongelmaan yrityksen kotisivuilta. Varmistaakseen uusien kotisivujensa verkkonäkyvyyden myös sivustopäivityksen jälkeen, yrityksen tulee jatkuvasti seurata sivuston menestymistä tärkeimmillä hakusanoilla sekä päivittää aktiivisesti sivuston sisältöä hakusanoja mahdollisimman hyvin vastaavaksi. Uusien kotisivujen valmistuttua yrityksen kannattaa laajentaa  digitaalista markkinointiaan myös muihin kanaviin.
Hakukoneoptimointi
Hammaslääkäriasema Aarian digitaalisen markkinnoinnin mahdollisuudet
Yritysten hakukonemarkkinointi
Markkinointiviestintäsuunnitelma verkkokaupalle
Digitaalisen markkinointiviestinnän kehittäminen Oulu Convention Bureaulle
Suomalaisen erikoisliikkeen digitaalisen markkinointiviestinnän kehitysehdotukset
Hakukonemarkkinointi
Digitaalisen markkinoinnin suunnitelma Kenkä Avenue Oy:lle
Markkinointikanavatutkimus Tampereen Opiskelijoiden Vuokravälitykselle
Digitaalisen markkinoinnin hyödyntäminen B2B yrityksissä
Nykyaikainen verkkomarkkinointi – miten sitä tehdään ja onko siitä hyötyä?
Kiinnostu & kiinnosta : näin markkinoit järjestöäsi sosiaalisessa mediassa
Online markkinointi. Kithydro Oy
B2B-verkkopalvelun sähköinen markkinointi
Tapahtuman digitaalinen markkinointi nyt! : case: Classic Motorshow
Opinnäytetyön tavoitteena on luoda Ebookers-matkatoimistolle blogisivut, jotta Ebookers.fi internet-sivuille saadaan lisää käyttäjiä ja näkyvyyttä. Lisäksi tavoitteena on kasvattaa Ebookersin näkyvyyttä Googlessa luonnollisissa hakutuloksissa, jolloin yritys säästää mainontakuluissa.     Matkablogiprojekti aloitettiin elokuussa 2009, jolloin pidettiin ensimmäinen palaveri. Palaverissa käytiin läpi projektin taustaa ja sen tarkoitusta sekä sovittiin aikataulusta sekä siitä mistä sisältö blogiin hankitaan. Palaverin aikana jaettiin vastuualueet ja sovittiin mitä meidän tehtäviin tulee projektin aikana kuulumaan. Kyseessä on toimeksianto, toimeksiantajana toimii markkinointijohtaja Susanna Piri. Projektin aikana työn etenemistä seurattiin yhteisissä palavereissa palavereita, joita oli yhteensä viisi kappaletta. Projekti valmistui maaliskuussa 2010, jolloin markkinointiosastolla aloitti uusi työntekijä.     Viitekehyksessä käsitellään blogeja, verkkokirjoittamista, sosiaalista mediaa sekä hakukoneoptimointia ja -markkinointia. SEO (Search Engine Optimization) eli hakukoneoptimoinnilla tarkoitetaan luonnollisia hakutuloksia hakukoneissa, esimerkiksi Googlessa. Yritykset ostavat usein mainostilaa hakukoneista, mutta hakukoneoptimoimalla sanoja yritys säästää rahaa, koska hyvin optimoidut sanat nostavat yrityksen näkyvyyttä luonnollisissa hakutuloksissa.    Alkuperäisen suunnitelman mukaan julkaisuajankohta oli marraskuu 2009, mutta julkaisu viivästyi syksyllä 2009 käynnistyneiden organisaatiomuutosten vuoksi. Matkablogisivut julkaistiin tammikuussa 2010 matkamessujen yhteydessä ja siitä tiedotettiin asiakkaille lähetettävässä uutiskirjeessä sekä Ebookersin etusivulla näkyvässä bannerissa. Blogisivujen julkaisun jälkeen asiakkaat voivat etsiä matkavinkkejä, keskustella keskenään ajankohtaisista asioista sekä esittää toisilleen ja Ebookersin henkilökunnalle kysymyksiä.
Digitaalinen markkinointi  : Digitaalisen markkinoinnin kehitys Speakersforum Oy:llä
Sosiaalisen median ja hakukoneoptimoinnin hyödyntäminen markkinoinnissa
Vuokraforumin verkkomarkkinoinnin kohdentaminen
Sisällöntuotanto ja markkinointi sosiaalisessa mediassa yritysten ja yhteisöjen näkökulmasta
Tutkimustyyppisessä opinnäytetyössä käsitellään yritysten markkinointia digitaalisessa mediassa. Digitaalisessa mediassa markkinointi eli digitaalinen markkinointi on digitaalisessa muodossa tai mediassa tehtyä markkinointia. Digitaaliseen markkinointiin kuuluu mobiili-, sähköposti- verkkosivu- ja sosiaalisissa yhteisöissä markkinointi. Opinnäytetyö on rajattu käsittelemään yrityksen digitaalista markkinointia verkkomainonnassa, hakukonemarkkinoinnissa ja sosiaalisissa yhteisöissä markkinoinnissa. Opinnäytetyössä on käytetty lähdekirjallisuutta, internetpohjaista materiaalia sekä Studia Generalia Digitaalinen Syke Asiakkuuksissa seminaarin esityksiä. Näiden perusteella käsitellään ensin digitaalisen median kehitystä, jonka jälkeen käsitellään digitaalisen markkinoinnin peruskäsitteet ja termit. Lopuksi käsitellään yrityksen digitaalista markkinointia. Yritysten digitaalista markkinointia käsitellessä, keskitytään hakukonemarkkinoinnin osalta Googleen. Tämä on perusteltua, koska Google on internetin johtava hakukone. Opinnäytetyössä keskitytään yritysten digitaaliseen markkinointiin sosiaalisissa yhteisöissä pääasiassa Facebookissa. Sosiaalisista yhteisöistä käyttäjiä on eniten Facebookilla ja se on myös yritysten suosituin digitaalisen markkinoinnin kanava.
Hakukonenäkyvyys yrityksen markkinointikeinona
Verkkosivun kävijämäärän kasvattamisen toimenpiteet sisällöntuottajan näkökulmasta : case: Lumipallo.fi
KasitaTravelin digitaalisen markkinoinnin tehostaminen
Digitaalisen markkinointiviestinnän suunnitelma : case - Asema10
Verkkokaupan hakukonenäkyvyyden parantaminen hakukonemarkkinoinnin avulla
Yrityksen markkinoinnin kehittäminen sosiaalisen median sovellusten ja internet-markkinoinnin avulla case Analystica oy
Taitoluisteluharrastuksen suosio on kasvanut vuosi vuodelta Suomessa; harrastusmahdollisuudet ovat suotuisat ja seuroja on Suomessa useita kymmeniä. Lisäksi suomalaisten taitoluistelijoiden menestys niin kotimaassa kuin kansainvälisesti on edistänyt harrastuksen suosiota.     Opinnäytetyö tehtiin toimeksiantona suomalaiselle perheyritykselle Abuela Oy:lle, joka tuo maahan italialaisia taitoluistelutuotteita. Työn tavoitteena oli laatia markkinointisuunnitelma runsaan vuoden ajan toimineelle pienyritykselle. Lähtökohtana oli kehittää yrityksen markkinointia huomioiden yrityksen rajallisen markkinointibudjetin. Markkinoinnissa haluttiin hyödyntää nykyaikaisia keinoja ja Internetin tarjoamia kustannustehokkaita markkinoinnin työkaluja, kuten hakukone Googlea ja yhteisöpalvelu Facebookia. Työ toteutettiin produktina, jonka aikatauluksi asetettiin tuleva taitoluistelukausi, eli syksy 2011 – kevät 2012.    Työn teoriaosuudessa tarkastellaan markkinoinnin suunnittelua, kilpailukeinoja sekä markkinoinnin sisäistä ja ulkoista toimintaympäristöä. Teoriaosuudessa käsitellään myös yhteisöllisen median roolia nykyaikaisessa markkinoinnissa sekä esitellään markkinoinnin Salmenkivi & Nymanin CREF – malli perinteisen 4P – mallin haastajana. Työ etenee teoriaosuuden jälkeen produktin kuvaukseen, jossa esitellään toimeksiantajayritys ja sen markkinat. Abuela Oy:n toimintaa tarkastellaan SWOT – analyysin avulla ja yrityksen toimintaympäristöä analysoidaan PESTE – analyysia käyttäen. Kilpailija-analyysin avulla määritetään yrityksen kilpailuetuja suhteessa kilpailijoihinsa. CREF – mallia käytetään pohjana Abuela Oy:n markkinoinnissa. Opinnäytetyön liitteenä on varsinainen markkinointisuunnitelma; taitoluistelukauden jokaiselle kuukaudelle on laadittu markkinointitoimenpiteet.    Abuela Oy:n markkinoinnissa on tärkeää hahmottaa kohderyhmät ja ne markkinointikanavat, joilla parhaiten tavoitetaan potentiaaliset asiakkaat. Hakukonemainonta sekä yhteisöllinen media mahdollistavat mainonnan kohdistamisen vain rajatuille asiakkaille. Kapealla markkinalla toimivan yrityksen tulee markkinoinnissaan panostaa löydettävyyteen, pitkien asiakassuhteiden luomiseen sekä kilpailijoista erottautumiseen.
Yrityksen verkkomarkkinointi : Case: WebAula.fi
Hakukonemarkkinoinnin kehitys ja tulevaisuus
"Tyvestä latvaan" yhteisöllisyyttä internetmarkkinointiin : pienten ja syrjäisten kuntien mahdollisuudet lisätä houkuttelevuutta kuntaa kohtaan internetmarkkinoinnin avulla
Tämän opinnäytetyön toimeksiantajana on toiminut suomalainen verkkokauppa-alan yritys. Opinnäytetyön aihe löytyi kirjoittajalta kiinnostuksesta yritystä kohtaan, jonka pohjalta toimeksiantajan kanssa lähdettiin muodostamaan työlle tarkoitusta. Päätutkimuskysymykseksi muodostuikin lopulta Miten suomalaisen erikoisliikkeen verkkokaupan digitaalista markkinointiviestintää voitaisiin kehittää systemaattisemmaksi ja tehokkaammaksi?. Opinnäytetyössä on käsitelty verkkokauppaa toimialana yleisesti, alan kilpailutilannetta, toimeksiantajayrityksen digitaalista markkinointiviestintää, sen eri osa-alueita ja kanavia ja lopuksi tehty erilaisia kehitysehdotuksia koskien digitaalista markkinointiviestintää.
Tiivistelmä: Tämän työn tarkoitus oli toimeksiantajayrityksen Interbrands Wines & Spirits Oy:n, ja sen tuotteiden tunnettuuden lisääminen sosiaalisessa mediassa. Työn tavoitteena oli löytää oikeat menetelmät ja kanavat sosiaalisessa mediassa toimimiseen. Tarkoituksena oli tehdä sosiaalisen median hyödyntämissuunnitelma yrityksen käyttöön. Tutkimusmenetelmä oli pöytäkirjatutkimus, jossa tietoa haetaan valmiista teoksista ja sen pohjalta luodaan suunnitelma yrityksen tarpeisiin. Tutkimuksessa käydään läpi yrityksen käyttöön sopivimpia sosiaalisen median kanavia ja digitaalisen markkinoinnin osa-alueita. Työssä on pyritty ottamaan huomioon parhaimmat keinot tunnettuuden lisäämiseen sosiaalisessa mediassa ja tätä kautta myös Internetissä. Tutkimuksen tuloksina voidaan eritellä parhaimmat keinot lisätä yrityksen ja sen tuotteiden tunnettavuutta ja tehdä kattava suunnitelma yrityksen tarpeiden toteuttamiseen. Tärkeimpinä tuloksina voidaan pitää sitä, mitä sosiaalisen median kanavia yrityksen pitäisi käyttää ja miten toimia niissä. Johtopäätöksinä voidaan todeta että sosiaalisessa mediassa mukana oleminen vaatii yritykseltä paljon aikaa ja resursseja, jonka takia toimintaa tulee suunnitella tarkasti. Yrityksellä tulee olla selkeät tavoitteet mitä se haluaa saavuttaa toiminnallaan ja välineet miten se voidaan toteuttaa.
Markkinointikanavat venäläisessä sosiaalisessa mediassa : case: Vierumäki Country Club Oy
Verkkomarkkinointiopas pohjoiskarjalaisille pienyrityksille
Tapaus Google : miksi hakukoneyhtiön mahti yltää kaikkialle ja miksi se on niin vaarallista?
Sähköisen markkinoinnin kehittäminen : case Jyväskylän Hotellipalvelut Oy
Pienen budjetin internetmarkkinointi : Case Netsome
Markkinointisuunnitelma Abuela Oy:lle ajalle 8/2011-4/2012
Internetin hyödyntäminen pienyrityksen markkinoinnissa  Case: Villa Succa
Verkkosivujen hakukoneoptimointi tehokkaan Internet-markkinoinnin keinona : Case Myynninmaailma Oy
Internet-markkinointi tukitoimena Itä-Suomen asennus Oy:ssä
Tämä opinnäytetyö käsittelee hakukonenäkyvyyttä yritysten markkinointikeinona. Näkyvyys suosituissa hakukoneissa parantaa sivustojen löydettävyyttä internetissä ja ohjaa potentiaalisia asiakkaita relevantin tuote/palvelu-informaation äärelle.  Hakukonenäkyvyyttä voidaan edistää hakukoneoptimoinnilla sekä hakusanamainonnalla. Hakukonenäkyvyyttä voidaan pitää läpinäkyvänä mediana sen tarkan mitattavuuden vuoksi.    Tämän opinnäytetyön tarkoituksena on tutustuttaa lukija hakukonenäkyvyyden keskeisiin käsitteisiin ja auttaa lukijaa ymmärtämään hakukonemarkkinoinnin muista mainosmedioista poikkeava luonne ennen sen aloittamista. Teorian avulla on tarkoitus selventää lukijalle markkinoinnin pull-luonne, jota hakukonemarkkinointi edustaa. Opinnäytetyön aiheeseen liittyen suoritimme kvantitatiivisen kyselytutkimuksen keväällä/kesällä 2009 puhelimitse 147 suomalaiselle yritykselle. Tutkimus selvitti yritysten hakukonenäkyvyyden hyödyntämistä liiketoiminnassa.    Tutkimus osoitti, että 60 % vastanneista yrityksistä ei kyselyhetkellä harjoittanut markkinointia hakukoneissa ja että hieman alle puolet yrityksistä ei ollut koskaan panostanut hakukonenäkyvyyteen. Vaikka hakukoneiden käyttö on Suomessa yleistä niin yritystoiminnassa kuin kotitalouksissakin, eivät suomalaiset yritykset ole vielä omaksuneet täysin niiden suomaa markkinointipotentiaalia.    Tutkimuksesta kävi ilmi yritysten epäröivä asenne hakukonemarkkinoinnin myyntikulttuuria kohtaan ja luottamuksen puute palveluntarjoajia ja luvattuja tuloksia kohtaan. Tällainen asenne antaa sijaa ennakkoluuloille jotka voivat jättää varjoonsa tehokkaan, toimivan ja alati kehittyvän internetmarkkinoinnin muodon. Suositeltavina jatkotoimenpiteinä olisi hyvä tutkia hakukonemarkkinoinnin myyntikulttuuria suomalaisessa mediakentässä.
Verkkokaupan monikanavainen markkinointi
Ruskamaratonin sähköisen markkinoinnin kehittäminen
B2B-verkkokaupan internetmarkkinointi : Case: More On Oy
Internetnäkyvyyttä pienyritykselle : case Kirjanpitopalvelu Anne Vettainen
Digitaalinen markkinointi
Digitaalisen markkinointiviestinnän kehittämissuunnitelma Tanssikeskus Citydancelle
Hakukoneoptimointi ja ohjeistus sen toteuttamiseksi : case: Katrium OÜ
Tämän opinnäytetyön tavoitteena oli ottaa selvää, millaisia erilaisia ilmaisia verkkomainontamahdollisuuksia on olemassa. Työssä kartoitettiin tarkasti eri verkkomainonta- menetelmien toimintaperiaatteet, hyödyt sekä haitat, toimeksiantajan vaatimukset ja toimintaperiaatteet huomioon ottaen. Opinnäytetyön tarkoituksena oli tuottaa eri verkkomainontamenetelmistä kattava ja selkokielinen paketti, joka auttaisi toimeksiantajaa tehostamaan nykyistä verkkomarkkinointiaan ja antaisi tuoreita ideoita uusiin markkinointikampanjoihin. Opinnäytetyö on toteutettu tutkimuspohjaisesti laajaa ja ajankohtaista lähdemateriaalia hyödyntäen. Työtä varten laadittiin myös kyselylomake, jonka pohjalta voitiin keskittyä kehittämään toimeksiantajan nykyistä verkkomarkkinointia. Työn alussa käydään läpi verkkomarkkinoinnin pääpiirteet ja osa siihen liittyvästä lainsäädännöstä. Tämän jälkeen tarkastellaan ilmaisia verkkomarkkinointimenetelmiä käytännönläheisten esimerkkien avulla. Lopuksi nostetaan vertailukohteeksi ilmaismenetelmille muutama vaihtoehtoinen maksullinen verkkomarkkinointimenetelmä. Opinnäytetyö toimii hyvänä perustietopakettina lähdettäessä toteuttamaan verkkomarkkinointi-kampanjaa, sillä se sisältää kartoituksen lisäksi myös varoitukset mahdollisista ongelmatilanteista.
Kohti vaikuttavampaa verkkokauppaa : Case: Seinäjoen Pika-Pesu Oy
Sivutoimisen verkkokaupan perustaminen : Case: Seniorishoppi.fi
Nonprofit-organisaation markkinointi ja varainkeruu internetissä
Googlataan : hakusanamainonnan tehokkuus pk-yrityksessä
Opinnäytetyön aiheena on BtoB-sektorin hakukonemarkkinointi, jota on tutkittu Suomessa hyvin vähän. Ala on kuitenkin kasvussa, joten aihe on ajankohtainen ja tuore. Aihealueen tutkimus voidaan nähdä tarpeellisena ja hyödyllisenä alan yrityksille. Opinnäytetyön näkökulma on uudenlainen, sillä BtoB hakukonemarkkinointia tarkastellaan ostoprosessin tiedontarpeiden kautta. Tavanomaisesta poikkeavan näkökulman myötä on mahdollista tuottaa uutta tietoa. Tavoitteena on selvittää, millaisia hakukonemarkkinoinnin keinoja BtoB-sektorin yritykset käyttävät ja miten ne vastaavat määriteltyihin tiedontarpeisiin ostoprosessin eri vaiheissa. Työn tavoitteena on antaa ehdotuksia siitä, miten BtoB-sektorin hakukonemarkkinointia voisi kehittää ottamaan ostoprosessin tiedontarpeet paremmin huomioon. Tärkeimpiä työn rajauksia ovat työn rajoittuminen BtoB-sektorille kahdelle toimialalle – asiakaslehdet ja työterveyshuoltopalvelut - ja Google-hakukoneen hakutulosnäkymiin (luonnolliset hakutulokset ja mainokset). Opinnäytetyön tutkimusmetodi on laadullinen. Tutkimuksen valmisteluvaiheessa määriteltiin avainsanoja, joilla haettiin hakukone Googlesta. Hakutulosnäkymistä otettuja kuvakaappauksia analysoitiin kahdessa teemahaastattelussa. Lisäksi opinnäytetyön tekijä täydensi haastatteluita omalla havainnoinnillaan. Tutkimus toteutettiin syksyn 2010 aikana. Tutkimuksessa selvisi, että yritykset käyttivät melko vähän mahdollisia hakukonemarkkinoinnin keinoja. Yritykset eivät myöskään pystyneet kovinkaan usein vastaamaan tiedontarpeisiin. Mainostekstejä pidettiin liian homogeenisinä ja geneerisinä. Ratkaisuksi BtoB-sektorin hakukonemarkkinoinnin kehittämiseen ehdotetaan mm. avainsanalistojen laajentamista ja hakukoneoptimoinnin lisäämistä.
Digimarkkinoinnin ostajan opas
Verkkokaupan avaaminen Ruotsiin
Internet-sivujen suunnittelu, toteutus ja markkinointi : case: Hauhon Partiolaiset Ry
Kotisivut digitaalisen markkinoinnin perustana : case: AP Artesaanipalvelut Oy
Lähtökohtia yrityksen www-sivujen suunnitteluun : Oulun seudun kuvallisen viestinnän alan toimijat verkossa
Hakusanamainonnan ABC : matkaopas AdWords-mainonnan saloihin
Kävijäliikenteen kasvattaminen verkkosivustolla : Case: Satakunta.fi
Pohjanmaan Trukki Oy:n hakukonemarkkinointi kustannustehokkaaksi
Uuden verkkokaupan edulliset Internet -markkinoinnin keinot
Verkkokauppojen lukumäärä Suomessa on kasvanut voimakkaasti viime vuosina ja verkkokaupoissa asioimisesta on tullut tavanomaista suomalaisille kuluttajille iästä ja teknisestä osaamisesta riippumatta. Verkkokauppojen yleistymisen ovat mahdollistaneet markkinoille tulleet valmisohjelmistot, joiden avulla verkkokaupan perustaminen onnistuu nopeasti, edullisesti ja ilman tietoteknistä osaamista. Vaikka yritykset ovat lähteneet ennakkoluulottomasti verkkokauppaan mukaan, luotetaan usein kuitenkin verkkokaupan markkinoinnissa vielä perinteisiin kanaviin, kuten lehti-ilmoituksiin. Verkkokaupan markkinoimiseen soveltuvat kuitenkin paremmin digitaaliset kanavat, koska niitä käyttämällä voidaan tavoittaa asiakas yksilöllisemmin ja niiden avulla viesti voidaan välittää valitulle asiakasryhmälle. Digitaalisilla kanavilla tarkoitetaan tässä yhteydessä internetissä olevia palveluita. Tämän opinnäytetyön tarkoituksena on selvittää verkkokaupoille sopivimpia markkinointikanavia sekä esitellä niiden käyttökohteita ja mahdollisuuksia. Työn tilaaja Vilkas Group Oy tulee hyödyntämään tässä selvityksessä esiin nostettuja asioita koulutusmateriaalissaan verkkokauppiaille järjestettävissä koulutuksissa.
Yrityksen löydettävyys verkkomarkkinoinnissa
Verkkosivujen suunnittelu ja toteutus pienyrityksen näkökulmasta Case: Satakunnan Autopelti Ky
Verkkokaupan digitaaliset markkinointikeinot : case: huonekalujen verkkokauppa
Hakukonemarkkinoinnin tehokkuus B2B ja B2C asiakkaille autonvuokrausalalla Suomessa
Google Adwords markkinatutkimus Pohjois-Savon alueen yrityksissä
Tämän opinnäytetyön tarkoituksena oli luoda digitaalisen markkinointiviestinnän suunnitelma Suomen Huopakatto Oy:lle. Suomen Huopakatto Oy on oulunsalolainen rakennusliike, joka on keskittynyt huopakattojen rakennukseen ja saneeraukseen. Yrityksellä ei ole olemassa yksityiskohtaista markkinointisuunnitelmaa, joten tämän työn tavoitteena oli luoda raamit digitaalisen markkinoinnin kehittämiselle. Markkinointisuunnitelma on rajattu käsittelemään ainoastaan Internetiä markkinointikanavana. Tässä opinnäytetyössä tietoperustan hankkimiseen on käytetty useita kirjallisia lähteitä ja tietoa on hankittu myös Internetistä. Yrittäjän haastattelu ja kohdeyrityksen liiketoimintasuunnitelma ovat myös antaneet lisätietoja erityisosaamista vaativasta alasta. Viitekehyksessä käsitellään muun muassa markkinointia, markkinointiviestintää ja digitaalista markkinointia, sekä niiden roolia yrityksen kilpailukeinona. Lähtökohtien analysoinnissa on tarkasteltu yrityksen nykytilannetta, sekä kartoitettu merkittävimpiä kilpailijoita ja heidän digitaalista markkinointiaan. Työssä on myös esitelty yrityksen eri kohderyhmät ja näiden tyypilliset piirteet. Tämän opinnäytetyön lopputuloksena on digitaalisen markkinoinnin suunnitelma Suomen Huopa-katto Oy:lle. Markkinointikanavaksi on valittu ainoastaan Internet ja sitä kautta yrityksen kotisivut, hakukoneoptimointi ja sosiaalinen media. Markkinointisuunnitelmassa on esitetty teoriaan pohjautuvia konkreettisia toimenpiteitä, joiden avulla yritys voi viestiä Internetissä entistä paremmin asiakkailleen.
Google Analyticsin datan hyödyntäminen hakukonemainonnan kehittämisessä
Tämä työ laadittiin raahelaiselle B2B – yritykselle nimeltä Studio Panorama. Studio Panorama tarjoaa yrityksille mainospalveluja, tilasuunnittelua sekä visuaalisen markkinoinnin koulutusta. Työn tavoitteena oli laatia konkreettinen digitaalisen markkinointiviestinnän suunnitelma vuoden ajaksi. Yrityksellä ei ole lainkaan markkinointiviestinnän suunnitelmaa, joten aihe oli ajankohtainen. Digitaalisen markkinoinnin keinot rajattiin yrityksen vähäisten resurssien vuoksi verkkosivuihin, hakukoneoptimointiin, hakukonemarkkinointiin, sähköpostimarkkinointiin ja sosiaaliseen mediaan. Sosiaalisen median kanavaksi valittiin Facebook. Toimenpiteet koottiin työn loppuun vuosikelloon, joka on kuukausikohtainen. Yrityksen lähtökohtatilannetta kartoitettiin kilpailuanalyysien, palvelun analyysin ja SWOT – analyysin avulla. Lisäksi tehtiin segmentointi, markkinan valinta ja määriteltiin Studio Panoraman asemoitumistekijät. Opinnäytetyö tehtiin kirjoituspöytätutkimuksena. Tietoperusta on koottu markkinointia, B2B – markkinointia ja markkinoinnin kilpailukeinoja käsittelevästä kirjallisuudesta sekä muutamista internetlähteistä. Lähteinä on käytetty suomen- ja englanninkielistä kirjallisuutta. Tietoa Studio Panoramasta on saatu yrittäjän kanssa käydyistä keskusteluista sekä yrityksen tämänhetkisestä liiketoimintasuunnitelmasta. Työn lopputuloksena on hyödyllinen tietopaketti digitaalisesta markkinointiviestinnästä ja sen keinojen hyödyntämisestä yrityksen strategisessa liiketoiminnassa. Suunnitelma tarjoaa yrittäjälle suuntaviivoja digitaalisen markkinointiviestinnän toteuttamiseen sekä helpottaa toimenpiteiden aikatauluttamisessa ja organisoimisessa. Tämä työ on hyvä pohja tulevaisuuden markkinointiviestinnän ja budjetin suunnitteluun, sekä yrityksen liiketoimintasuunnitelman päivitykseen.
Miten kehittää sähköistä markkinointiviestintää? : Case: Koirakoulu Homeetta
Tiivistelmä.
Digitaalisen markkinointiviestinnän suunnitelma : Suomen Huopakatto Oy
Yrityksen digitaalisen markkinoinnin suunnittelu ja toteutus
Kotisivut internetmarkkinoinnin tukena Yhtymä-Tervoselle
Tämän opinnäytetyön tavoitteena oli selvittää mitä hakukonemarkkinointi on, mistä toimenpiteistä se koostuu ja miten näillä toimenpiteillä voidaan parantaa verkkokaupan hakukonenäkyvyyttä. Lopputyön toimeksiantaja on Apteekki Oy. Lopputyön tietoperustassa perehdytään hakukoneoptimoinnin ja hakusanamainonnan käsitteisiin sekä asiantuntijoiden suosittelemiin hakuoptimoinnin käytännön toimenpiteisiin. Lopputyössä kartoitetaan Apteekki Oy:n verkkokauppaan jo tehdyt hakukoneoptimoinnin toimenpiteet, korjataan siinä havaitut puutteet, seurataan onko korjaustoimenpiteillä saavutettu parannusta hakutulosten sijoituksissa ja esitetään suosituksia jatkotoimenpiteille. Opinnäytetyössä keskitytään nimenomaan hakukoneoptimointiin ja hakusanamainonta käydään läpi yleisemmällä tasolla. Apteekki Oy:n verkkokaupan hakukonenäkyvyyden lähtötilanne arvioitiin marraskuussa 2013 tutkimalla miten Apteekki Oy:n verkkokauppa sijoittuu Googlen hakukoneen tuloksissa 40 hakutermillä sekä vertailtiin verkkokaupan sijoituksia hakutuloksissa neljän keskeisen kilpailijan sijoituksiin. Verkkokaupan hakukoneoptimointia tehostettiin korjaamalla hakukoneoptimoinnissa havaittuja puutteita. Seurantavaiheessa maaliskuussa 2014 testattiin verkkokaupan hakukonenäkyvyyttä samoilla hakusanoilla ja hakusanapareilla kuin lähtötilanteessa. Keskeisimmät havaitut puutteet hakukoneoptimoinnissa olivat ongelmat verkkokaupan HTML-koodissa, puutteet verkkokaupan sisäisessä linkityksessä, ulkoisten linkkien vähyys verrattuna kilpailijoihin sekä puutteet sivukohtaisessa avainsanaoptimoinnissa. Hakukoneoptimoinnin tehostamisella saatiin aikaan selkeä parannus 25 % kaikista hakutermeistä ja 35 % parannus tuotteisiin, tuoteryhmiin sekä sairauksien ja vaivojen hoitoon liittyvistä hakutermeistä. Apteekki Oy:n hakutermien seurantatutkimus vahvistaa tietoperustassa esitellyt hakukoneoptimoinnin peruslainalaisuudet.Hakutulossijoituksen parantaminen on helpompaa lyhemmällä aikataululla sellaisten hakutermien kohdalla, jotka ovat vähemmän kilpailtuja. Kilpaillumpien hakutermien kohdalla hakutulossijoituksen parantaminen on vaikeampaa ja se kestää selkeästi pidempään. Lopuksi lopputyössä annetaan suosituksia jatkotoimenpiteistä hakukoneoptimoinnin edelleen kehittämisestä Apteekki Oy:n verkkokaupassa ja säännöllisten hakukoneoptimoinnin vaikutusta ja sivuston sijoitusta hakutuloksissa seuraavien mittausten järjestämisestä.
Markkinontisuunnitelma Iskas Oy:lle
Tämän opinnäytetyön tavoitteena on markkinointimateriaalin luominen toimeksiantajalle digitaalisia kanavia varten. Toimeksiantaja on oululainen start up -yritys Visualligent Oy, joka tällä hetkellä myy suunnittelupalveluitaan yritysasiakkaille. Käytännössä opinnäytetyön puitteissa suunniteltiin yritykselle visuaalinen ilme sekä suunniteltiin ja toteutettiin verkkosivusto. Yritykselle tuotettiin tietoa kilpailijoista ja digitaalisesta markkinoinnista eri kanavissa sekä suunniteltiin markkinointia näihin. Opinnäytetyön puitteissa luotiin tili LinkedIn-palveluun, jota on tarkoitus jatkossa hyödyntää markkinointikanavana. Muita tilejä avataan tarpeen mukaan myöhemmin. Kilpailija-analyysi ei ollut kovin syvällistä, vaan tarkoitus oli kartoittaa alan toimijoita sekä käydä läpi heidän verkkosivustojaan benchmarking-hengessä. Tietoa on hankittu digitaalisista lähteistä, joista löytyy ajantasaisin tieto nykyisistä digitaalisen markkinoinnin käytänteistä ja trendeistä. Digitaalista markkinointia harjoittavat yritykset tuottavat myös omaa tutkimusmateriaalia omalta alaltaan, ja sitä on hyödynnetty mahdollisuuksien mukaan. Omaa tutkimusta LinkedIn-mainonnasta sekä markkinoinnin suuntaamisesta yritettiin toteuttaa, muttei siinä onnistuttu. Työn lopputuloksia on pyritty testaamaan verkkosivuston osalta käyttäjillä. Pienehkö otanta henkilöitä, joiden taitojen katsottiin vastaavan kohderyhmää, saatiin testaamaan verkkosivustoa, ja tuloksia tullaan hyödyntämään sivuston kehityksessä jatkossa. Työ sisälsi myös visuaalisen yritysilmeen suunnittelun, jota ei ole testattu käyttäjillä. Sen osalta tyydyttiin toimeksiantajan hyväksyntään. Visuaalinen ilme toteutettiin toimeksiantajan toiveiden perusteella omaa näkemystä hyödyntäen. Värit, typografia, asettelu ja kuvallisen kerronnan ohjeistus ovat harkittu kokonaisuus, jonka puitteissa yrityksen visuaalista viestintää jatkossa toteutetaan. Täydellistä graafista ohjeistusta ei vielä ole tehty, mutta se tullaan jatkossa toteuttamaan nykyisen ohjeistuksen pohjalta tarkentaen. Graafinen ohjeistus tulee olemaan tarpeellinen, jotta visuaalinen markkinointi jatkossa olisi yhteneväistä. Jatkotoimenpiteinä yrityksen markkinointimateriaalia ja sisältöä, markkinointia ja sivustoa kehitetään edelleen sitä mukaa, kun yrityksen toiminta sitä edellyttää. Opinnäytetyössä on luotu perusta tuleville toimenpiteille.
Markkinointiviestintäsuunnitelma Scenenation.com verkkokaupalle
Tapahtuman digitaalisen markkinoinnin ja Internet-sivuston kehittäminen : case Pihtiputaan Keihäskarnevaalit
Digitaalisen markkinoinnin kehittäminen : case : Pianokartano Oy
Verkkokaupan osuus kaikesta kaupasta kasvaa kiihtyvällä vauhdilla. Se on jo muuttanut kaupan rakenteita monelta osin ja tämä muutos tulee laajenemaan tulevaisuudessa. Juuri missään liiketoiminnassa ei voida jättää verkkokauppaa huomioimatta. Tero Lahtinen kirja avaa kirjallaan syvällisen ja laajan näkökulman verkkokauppaan. Verkkokaupan käsikirja kattaa verkkoliiketoiminnan koko elinkaaren liiketoiminnan suunnittelusta, kaupan perustamisesta, sen markkinoinnista ja kehittämisestä aina luopumiseen asti. Kirjan lähestymistapa on liiketoimintalähtöinen ja sen tavoitteena on auttaa nostamaan suomalaista verkkokauppaa entistä ammattimaisemmalle tasolle. Teos on pakollista luettavaa kaikille verkkokaupankäynnin parissa työskenteleville ja alasta kiinnostuneille. Kirja pitää myös sisällään useita huippuasiantuntijoiden haastatteluja.
Opinnäytetyön tavoitteena oli tutkia internetin hakukonemainontaa ja sen hyödyntämismahdollisuuksia yritysten välistä kauppaa tekevän pienyrityksen näkökulmasta. Opinnäytetyön teoreettisena viitekehyksenä on yritystenvälisen kaupan ostoprosessi sekä mainonnan prosessi. Tämän lisäksi teoreettisessa osiossa tarkastellaan tarkemmin hakukonemarkkinointia yhtenä markkinointiviestinnän kanavana ja yhden hakukoneen, Googlen tarjoamia ratkaisuja. Tutkimuksen tarvekartoitus toteutettiin haastattelututkimuksella ja havainnoimalla.     Yritysten välisessä asiakashankinnassa ja kaupankäynnissä henkilökohtaisella myyntityöllä on perinteisesti ollut suuri rooli. Etenkin yrityksen tarpeiden mukaan suunniteltujen ratkaisujen ollessa kyseessä persoonattomampien kanavien käyttöä on vierastettu.     Internetin rooli on kuitenkin muuttunut merkittävästi viime vuosina myös yritysten tiedonhankintakanavana. Kun tietoa haetaan hakukonetta käyttäen, käyttäjä suosii hakutuloksissa korkealla olevia tuloksia. Tästä syystä yrityksen näkyvyys ja sijoittuminen hakukoneiden listauksissa mahdollisimman korkealle on ensiarvoisen tärkeää. Pienet yritykset voivat hyötyä internetin tarjoamista kustannustehokkaista keinoista saattaa itsensä uusien potentiaalisten asiakkaiden tietoisuuteen.     Opinnäytetyön empiirinen osa käsitteli kohdeyrityksen, pienen maahantuontiyrityksen, hakukonenäkyvyyttä sekä mahdollisuuksia vaikuttaa siihen ostetun näkyvyyden eli hakukonemainonnan kautta. Tutkimuksessa kävi ilmi, että yrityksen näkyvyys ei ollut kaikilla sille merkityksellisillä osa-alueilla optimaalista. Tilanteen parantamiseksi yritykselle laadittiin ohjeisto hakukonemarkkinointikampanjoiden toteuttamiseksi sekä mittarit, jolla kampanjoiden onnistumisia voidaan seurata.
