http://www.yso.fi/onto/yso/p24368 Euroopan neuvoston yleissopimus lasten suojelemisesta seksuaalista riistoa ja seksuaalista hyväksikäyttöä vastaan
Euroopan neuvoston yleissopimus lasten suojelemisesta seksuaalista riistoa ja seksuaalista hyväksikäyttöä vastaan Euroopan neuvoston yleissopimus lasten suojelemisesta seksuaalista riistoa ja seksuaalista hyväksikäyttöä vastaan
Lasten suojeleminen seksuaaliselta riistolta ja hyväksikäytöltä : lausuntotiivistelmä
Lasten suojeleminen seksuaaliselta riistolta ja hyväksikäytöltä
Tiivistelmä.
Internetin ja muun uuden teknologian käyttö on erityisesti tämän vuosituhannen vaihteessa yleistynyt valtavasti erityisesti lasten ja nuorten osalta. Teknologian kehittyminen on tuonut väistämättä mukanaan myös vahingollisia seurauksia. Internet on tehnyt aikuisille mahdolliseksi kontaktien luomisen lapsiin tarkoituksenaan syyllistyä seksuaali-rikokseen. Tällä lapsen houkuttelulla seksuaalisiin tarkoituksiin eli groomingilla tarkoitetaan lähestymistapaa, joka koostuu aikuisen lapseen kohdistamista johdattelevista teoista. Tutkimusten mukaan internetissä tapahtuva lasten houkuttelu seksuaalisiin tarkoituksiin on nykyään maailmanlaajuinen ongelma.  Tämän opinnäytetyön tavoitteena oli muodostaa selkeä ja kattava tietopaketti lapsen seksuaalisesta hyväksikäytöstä internetissä ja siihen liittyvästä sääntelystä. Aivan tutki-mustehtävän keskiössä oli online grooming eli internetissä tapahtuva lapsen houkuttelu seksuaalisiin tarkoituksiin. Työssä selvitettiin ensinnäkin, mitä groomingilla tarkoitetaan ja millaisia elementtejä houkutteluprosessiin tavallisesti kuuluu. Keskeisimpänä tarkoituksena oli tarkastella voimassa olevia kansallisia ja kansainvälisiä säännöksiä, jotka koskevat internetiin liittyviä lapsiin kohdistuvia seksuaalirikoksia sekä erityisesti groomingia. Opinnäytetyössä käytettiin sekä lainopillista että empiiristä tutkimusmenetelmää. Tietoa kerättiin muun muassa lainopillisesta kirjallisuudesta, lainsäädännöstä, kansainvälisistä sopimuksista ja lain esitöistä. Opinnäytetyön aihe oli hyvin ajankohtainen ja tarve aihetta käsitteleville selvityksille oli ilmeinen. Suomen rikoslaki muuttui seksuaalirikosten osalta monin tavoin kesäkuussa 2011. Merkittävä muutos oli uusi grooming-pykälä, joka kriminalisoi lapsen houkuttelun seksuaalisiin tarkoituksiin. Vuoden 2011 lakimuutosten taustalla oli 2010 kansainvälisesti voimaan tullut Euroopan neuvoston yleissopimus lasten suojelemisesta seksuaalista riistoa ja seksuaalista hyväksikäyttöä vastaan, joka asetti muutospaineita kansalliselle lainsäädännölle. Työn lainopillisessa osiossa selvitettiin grooming-pykälän tausta, tarve, sisältö ja toimivuus. Yleissopimuksen lisäksi työssä tarkasteltiin muuta aiheeseen liittyvää EU-lainsäädäntöä ja kansainvälisiä sopimuksia sekä groomingin kriminalisointia kansainvälisesti. Joissakin maissa lapsen houkuttelun kriminalisointi on todellisuudessa lisännyt viranomaisten puuttumismahdollisuuksia. Suomessa puolestaan uuden grooming-pykälän tehottomuus aiheutti heti voimaantulonsa jälkeen runsaasti keskustelua. Opinnäytetyössä otettiin kantaa pykälän hyödyllisyyteen ja toimivuuteen käytännössä sekä pohdittiin parannusehdotuksia ja vaihtoehtoisia ennaltaehkäisykeinoja.
Lapsen seksuaalinen hyväksikäyttö internetissä : online grooming ja sääntely
Lasten seksuaalista riistoa koskevien säännösten uudistaminen
