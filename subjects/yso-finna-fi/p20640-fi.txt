http://www.yso.fi/onto/yso/p20640 pikaruokapaikat
pikaruokapaikat pikaruokapaikat katukeittiöt pikaravintolat pikaruokaravintolat hampurilaisravintolat grillikioskit
Rouva 21
Kansan kerrokset : Hesburger-Salmeloiden taival kaikilla mausteilla
Virvoitusjuoma-ostokäyttäytyminen pikaruokalassa : case Subway Finland
Hillitön Hille Hämäläinen: keminmaalainen grilliyrittäjä on paistanut pihvejä jo 25 vuotta
Takeaway sushiravintolan liiketoimintasuunnitelman laadinta: Miten Kyoto Sushi selviytyy ostoskeskuksessa?
Vaatekaupasta nakkarille
Yritys X:n työnantajakuvan kehittäminen
Opinnäytetyö on asiakastyytyväisyystutkimus, joka tehtiin oulunsalolaiselle grillikioskille, Tmi KangasKipsa Päivi Mettovaaralle. Toimeksiantajaan viitataan myöhemmin tässä työssä nimellä KangasKipsa. Aihe työhön tuli yrittäjä Päivi Mettovaaralta. Aiheen valintaan vaikuttivat sekä opinnäytetyön tekijän oma työhistoria elintarvikekaupan alalla että yrittäjän halu selvittää, kuinka tyytyväisiä asiakkaat ovat KangasKipsan tuotteisiin, palveluun ja viihtyisyyteen. KangasKipsan asiakkaiden kokemaa palvelun laatua ja asiakastyytyväisyyttä kartoitettiin kyselytutkimuksen avulla. Asiakkaat saivat halutessaan täyttää paperisen kyselylomakkeen KangasKipsalla asioidessaan. Kysymykset käsittelivät KangasKipsan tuotteita, palveluja ja palvelu¬ympäristöä. Asiakkaita pyydettiin arvioimaan, mitkä ovat grillikioskin parhaat tuotteet ja lisäksi arvioimaan yritystä kokonaisuudessaan. Lomakkeen loppuun oli sijoitettu myös avoin kysymys, johon vastaamalla asiakkaat saivat vapaasti esittää KangasKipsan toimintaan, palveluun, tiloihin, tai tuotevalikoimaan liittyviä kommentteja ja parannusehdotuksia. Vastaukset käsiteltiin IBM SPSS Statistics 22 – ohjelmalla. Opinnäytetyön tietoperusta koostuu asiakastyytyväisyyden ja sen tutkimuksen sekä palvelun ja sen laadun teoriasta. Palvelun laadun osalta kyselylomakkeen suunnittelussa keskityttiin asiakaan kokemaan palvelun laatuun. Tutkimuksen päätavoite oli selvittää asiakkaiden tyytyväisyyttä KangasKipsan tuotteisiin, palveluun, hintaan ja palveluympäristöön. Tutkimuksen kohderyhmänä olivat KangasKipsalla kyselyn suorittamisajankohtana asioineet asiakkaat. Suunnittelun apuna on käytetty aiempia KangasKipsalle oppilastyönä tehtyjä tutkimuksia. Tällainen oli ennen omistajanvaihdosta yrittäjän itsensä yhdessä opiskelutoverinsa kanssa tekemä yritysraportti ja lisäksi liiketoimintasuunnitelma, joka valmistui yrittäjän jo aloitettua KangasKipsalla. Tutkimuksen on tarkoitus toimia toiminnan kehittämisen apuna. Tulosten mukaan KangasKipsan vahvuudet ovat asiakaspalvelu ja ydintuote eli grilliruoka. Eniten negatiivista palautetta sai palveluympäristö ja erityisesti toimitilojen ahtaus. Asiakkaat toivoivat enemmän tilaa ruokailuun paikan päällä. Muut elintarvikkeet kuin grillituotteet eivät kiinnostaneet asiakkaita. Vain kuusi vastaajaa ilmoitti ostavansa niitä KangasKipsalla asioidessaan. Useilla asiakkailla ei ollut mielipidettä niiden valikoimasta tai hintatasostakaan. Kehittämisehdotuksena tutkimuksen perusteella olisikin luopua tuosta tuoteryhmästä lähes kokonaan ja antaa vapautuva tila asiakkaiden käyttöön.
Jyväskylän Hesburgereiden palvelun laatu : kohderyhmänä lounasasiakkaat
Hotellit ja ravintolat : 1973-1999
Opinnäytetyön päätarkoituksena oli toteuttaa manuaali Golden Rax Pizzabuffet Forumiin. Teoreettisena viitekehyksenä käytettiin laatujohtamista ja sen vaikutuksia manuaaliin.     Opinnäytetyö on projektityyppinen. Projektina oli kirjoittaa käytännön manuaali Golden Rax Pizzabuffet Forumiin. Opinnäytetyö sisältää manuaalin suunnittelun ja toteutuksen heijastettuna teoreettiseen viitekehykseen. Lopuksi opinnäytetyössä on arvioitu manuaalin toimivuutta ja pohdittu kehitysehdotuksia. Opinnäytetyössä käytetään Golden Rax Pizzabuffet Forumista lyhennettä Rax Forum.     Ajatus manuaalin tekemiseen tuli siitä, koska vaihtuvuus Raxissa on kova ja käytännön ohjeiden tarve uusille työntekijöille oli suuri. Manuaaliin on kerätty työntekijöiden jokapäiväisessä työssä tarvittavia ohjeita ja sen tarkoituksena on toimia tukena työskentelyssä. Manuaali on suunniteltu nimenomaan Rax Forumin tarpeisiin ja se on rajattu käsittelemään salihenkilökunnan työtä. Manuaalin tavoitteena oli antaa työntekijöille toimintaohjeet sekä lisätä ammatillista kasvua. Manuaalin tietopohja perustui minun omaan käytännön osaamiseeni, jota on vuosien myötä tullut paljon.    Opinnäytetyössä kuljettiin matka erilaisten laatujohtamistyylien kautta tutkien niiden sopivuutta manuaalin laatimiseen. Jokaisella laatujohtamistyylillä on osaa manuaalin rakentamiseen. Jokaisessa laatujohtamistyylissä korostui nimittäin informaation ja dokumentoinnin tärkeys kokonaislaadun hallinnassa.
Moniaistisuus palvelun kehittämisen välineenä : haaste pikaruokaravintolan uudistamisessa
Opinnäytteessä tutkitaan suomalaisia 2000-luvulla tehtyjä maahanmuuttaja-aiheisia dokumenttielokuvia. Keskeisin tarkastelunaihe on se, miten maahanmuuttajat niissä esitetään. Pystytäänkö dokumenttielokuvilla rikkomaan maahanmuuttajiin yleisesti uutis- ja ajankohtaismediassa liitettäviä stereotypioita? Maahanmuuttajista saatu stereotyyppinen mediakuva korostuu, koska suurella osalla kantaväestöstä ei ole suoria kontakteja maahanmuuttajiin. Maahanmuuttajat on hyvin heterogeeninen ryhmä. Maahanmuuttajia yhdistää ainoastaan se, että he ovat ulkomailta Suomeen muuttaneita ihmisiä. Tutkielmaa varten haastateltiin viittä suomalaista dokumenttielokuvaohjaajaa, joiden dokumentin päähenkilönä on ulkomailta Suomeen muuttanut henkilö. Ohjaajilta kysyttiin muun muassa sitä, miten he ottivat huomioon maahanmuuttajiin yleisesti mediassa liitettävät stereotypiat dokumenttia tehdessään. Millä tavalla dokumenttielokuvat vaikuttavat maahanmuuttajista saatuun mediakuvaan? Lisäksi tutkielmassa tarkastellaan kyseisiä dokumentteja ja tehdään havaintoja niistä. Tutkielmassa kiinnitetään erityistä huomiota siihen miten ohjaajien tavoitteet dokumenteissa toteutuvat. Lähdekirjallisuutena tutkielmassa on käytetty aiheeseen liittyviä tutkimuksia ja asiantuntijoiden henkilökohtaisia tiedonantoja. Opinnäytetyön tuoteosana ideoimme ja taustatoimitimme maahanmuuttaja-aiheisen insertin TV2:n Hullu juttu -asiaohjelmaan, jonka toteutimme yhdessä tuotantoyhtiö Tarinatalo Oy:n kanssa. Hullu juttu on provokatiivinen asiaohjelma, joka käsittelee ajankohtaisia aiheita uusista näkökulmista. Työstämämme insertin aiheena ovat maahanmuuttajataustaiset kebab-pizzeriayrittäjät: Miten ulkomaalainen yrittäjä saa yrityksen kannattamaan liikepaikalla, jolla suomalaisen yritys ei kannata? Jakso esitettiin TV2:lla 16.11.2009, ja se keräsi sarjan historian suurimmat katsojaluvut. Tämä kertoo siitä, että aihe on kiinnostava ja koskettaa monia. Tutkimistamme dokumenttielokuvista mikään ei esittänyt maahanmuuttajia stereotyyppisessä valossa. Ohjaajilla oli aikaa tutustua dokumentin päähenkilöihin niin hyvin, ettei heidän tarvinnut turvautua stereotyyppisiin esitystapoihin. Dokumentin tekemiseen käytetään moninkertaisesti aikaa verrattuna uutis- ja ajankohtaisohjelmien tekemiseen. Toimittaja Ghadi Boustanin mukaan maahanmuuttaja-aihe on jo lähtökohtaisesti väärä motiivi dokumentin tekemiselle: Dokumentilla pitäisi aina olla syvempi aihe vaikka päähenkilönä olisikin maahanmuuttaja. Maahanmuuttajien näkyvyys dokumenttielokuvissa on tärkeää, koska dokumenttielokuvien kautta katsoja pystyy samastumaan maahanmuuttajiin ja oppii ymmärtämään heitä.
Perehdyttämisen kehittäminen : case Vaasan Rolls - hampurilaisravintolat
Raaka-ainehallinnan ohjeistus pikaruokaravintolan henkilöstölle
Helsingin tarjoilukioskeissa ja katukeittiöissä tarjoiltavien ruokien mikrobiologinen laatu sekä hygieeniset olosuhteet vuonna 1998
Palvelun laadun ylläpitäminen : case Golden Rax Pizzabuffet, Forum
Sitoutuminen, sitouttaminen ja työtyytyväisyys : tapaustutkimus pikaruokaravintolasta
Opinnäytetyön tavoitteena on selvittää, minkälaisia valmiuksia McDonald's-ravintolassa työskentelevät nuoret saavat tulevaisuutta, kuten työelämää ja jatko-opintoja, varten. Tutkimuksessa haluttiin myös kartoittaa työntekijöiden McDonald's-uralla kokemia perehdytykseen ja koulutukseen liittyviä asioita ja heidän mielipiteitään McDonald'sista työpaikkana ja työnantajana.  Tutkimuksen kohteeksi valittiin Hollolan McDonald's-ravintolassa työskenteleviä uransa eri vaiheissa olevia työntekijöitä ja vuoropäälliköitä.     Viitekehyksen ensimmäisessä osuudessa käsitellään nuorten työelämään siirtymistä ja uran muodostumista sekä käydään läpi McDonald'sia työnantajana. Toisessa osiossa tarkastellaan oppimista tiedon ja taidon oppimisen ja työssä oppimisen kautta elinikäiseen oppimiseen. Toinen osio sisältää myös teoriaa mentoroinnista, minkälainen on hyvä mentori ja millainen on hyvä mentorointisuhde.     Kvalitatiivisessa tutkimuksessa on puolistrukturoidulla lomakehaastattelulla kartoitettu 12:sta Hollolan McDonald'sissa työskentelevän nuoren ajatuksia ja kokemuksia siitä, mitä he ovat saaneet tulevaisuutta ja työelämää varten työssäoloaikanaan kyseisessä ravintolassa.  Haastattelut suoritettiin kesäkuussa 2009.    Vastaajat ovat poikkeuksetta kokeneet saaneensa jotain tulevaisuuden työpaikkoja varten ja moni mainitsi kehittyneensä myös ihmisenä opittuaan sosiaalisia taitoja, kärsivällisyyttä, rohkeutta ja varmuutta. He uskaltavat ottaa vastuuta omasta tekemisestään ja uskovat oppineensa sietämään stressiä paremmin. Esimiestasolla työskentelevät uskoivat oppimiensa johtamistaitojen olevan hyödyksi jatkossa työuralla.
Uuden konseptin keittiöilmanvaihto
Bisnestä burgerilla : liiketoimintasuunnitelma LeviBurger Oy
Peti & safka : hotelli- ja ravintola-alan perusteet : opettajan opas
Vastuullisuusmerkit ja kuluttajan valinnat systeemisen muutoksen mahdollistajina
Purilaistemppeli = Burger temple : McDonald's Helsinki
Pikaruoka-alalla kuohuu USA:ssa
Pikaruokaravintolan logistiikan kehittäminen
Asiakastyytyväisyystutkimus : McDonald's Varkaus
Grillikioskit ja niissä myytävien elintarvikkeiden mikrobiologinen laatu Helsingissä 2011
Peti & safka : hotelli- ja ravintola-alan perusteet
Nuori sukupolvi haastaa työelämän : Y-sukupolven motivointi Hesburger-ketjussa
Smoothie-juomien laatu pääkaupunkiseudulla
Oiva lisä Oulun pikaruokatarjontaan : Kaenkky.comin guru arvoi Oulun Torin ruokakojut
Liikeidea-ajattelu ja sen soveltaminen fast food-ravitsemistoimintaan
Turbohampurilainen
Työterveyshuolto osana työhyvinvointia : McDonald's Tampere
McDonald  ́s on monen nuoren ensimmäinen työpaikka ja nuoret toimivat hyvin erilailla työelä-mässä kuin hieman vanhemmat työntekijät. Opinnäytetyöni näkökulmana ovat nuoret työnteki-jät. Nuoria on johdettava eri tavalla kuin kokeneempia työntekijöitä. Perinteiset johtamis- ja motivointimenetelmät eivät välttämättä ole paras tapa johtaa ja motivoida nuoria työntekijöitä. Nuoren työntekijän perehdytyksessäkin on otettava huomioon, että nuoren työura on vasta alkutai-paleella ja työelämän käytännöt eivät ole hänelle vielä tuttuja. Tämä asettaa suuria haasteita etenkin perehdyttäjälle.  Opinnäytetyöni tavoitteena oli pohtia, mitkä tekijät vaikuttavat etenkin nuoren työntekijän sitoutumiseen ja miten työntekijät saataisiin sitoutettua työskentelemään pidempi aikaisesti samassa työpaikassa. Tavoitteena oli kyselyn avulla kartoittaa työntekijöiden sitoutumista työhönsä McDonald  ́s Raisio -ravintolassa. Kyselyn teemoina olivat motivaatio, palkitseminen, esimiestaidot, sitoutuneisuus, työn sisältö, työnpysyvyys sekä palautteenanto. Kyselyn teemoista opinnäytetyöni teoriaosuuteen nostin motivaation eri näkökulmista, perehdytyksen sekä esimiestyön eri näkökulmia. Työelämän on valtaamassa uusi Y-sukupolvi, joka koostuu 1990-luvulla syntyneistä. Tämä Y-sukupolvi on kaiken kaikkiaan hyvin erilainen kuin vanha X-sukupolvi. Y-sukupolvi on hiljalleen korvaamassa X-sukupolven työelämässä. Y-sukupolven nuoria työntekijöitä voi olla hyvin vaikea sitouttaa tiettyyn työhön, koska nuoret ovat enemmänkin sitoutuneita omaan työuraansa kuin työpaikkaansa. Tämä johtaa siihen, että vaihtuvuus on hyvinkin suurta nuorten suosimissa työpaikoissa, kuten opinnäytetyöni esimerkki yrityksessä McDonald  ́s Raisiossa.  Opinnäytetyöni kysely toteutettiin loppuvuodesta 2012. Kyselyyn vastasi 68 % kaikista McDonald  ́s Raision työntekijöistä. Vastaajissa oli hyvin kattavasti edustettuna koko McDonald  ́s Raision työntekijäkunta. Vastausten perusteella eniten kehittämistä kaipaa palautejärjestelmä. Palautejärjestelmää on jo useina vuosina yritetty parantaa, joten mietin uusia näkökulmia, miten palautteen antoa saataisiin lisättyä ja kohdennettua paremmin työntekijöille. Opinnäytetyöni lopussa pohdin mahdollisia muita syitä vaihtuvuudelle ja heikolle sitoutumiselle, koska kyselyn ei kattanut kaikkia sitoutumiseen vaikuttavia osa-alueita.
Taiteentarjontaa ja näläntorjuntaa Raffaellosta
Valta ja kontrolli franchisingsuhteessa : esimerkkiketjuna Subway
Lähiruoka taistelee pikaruokaa vastaan Amerikassa
Hinnoittelu pizza- ja kebab-ravintoloissa
Ravintolamaailma ostoskärryjä käyttävän asiakkaan ehdoilla
Organisaatiokulttuuri työntekijöiden tarinoissa
Bangkokin katukeittiö omalla terassilla
Pikaruokaa trattoriassa
Tämä opinnäytetyö käsittelee kuluttajien ostokäyttäytymistä, ja työ on rajattu koskettamaan  pikaruokaketju Subwayn kuluttajien ostokäyttäytymistä virvoitusjuomien osalta. Tutkimukseen päädyttiin koska haluttiin selvittää syitä joiden perusteella kuluttaja valitsee Subwayssa asioidessaan pelkän Subi-leivän ilman virvoitusjuomaa, tai vastaavasti juoman kera. Lähtötilanteessa hieman alle 60 % kuluttajista ostaa Subwayssa asioinnin yhteydessä myös virvoitusjuoman. Tutkimuksen avulla pyritään kehittämään toimintaa niin että jatkossa juoman ostaneiden osuus kasvaisi verrattuna lähtötilanteeseen. Tutkimus suoritettiin kvantitatiivisia tutkimusmenetelmiä hyödyntäen. Tutkimusaineisto kerättiin Subwayssa asioineilta kuluttajilta haastattelulomakkeen avulla. Tutkimuksessa haastateltiin  kuluttajia pääkaupunkiseudun, Nurmijärven, Hyvinkään ja Porvoon Subway ravintoloissa. Haastattelut tehtiin maaliskuun ja huhtikuun aikana vuonna 2009. Tutkimusaineisto käsiteltiin kokonaisuutena, mutta myös verraten nais- ja mieskuluttajien ostokäyttäytymistä. Kuluttajien ostokäyttäytymistä analysoitiin ostokäyttäytymisen ja ostopäätösprosessin teorioiden perusteella. Tutkimuksessa käy ilmi että Subwaylla olisi kehitettävää ravintoloiden sisäisessä markkinoinnissa. Lisäämällä virvoitusjuomien osalta POS-materiaalien määrää ravintolan sisällä, kuluttajat  huomaisivat virvoitusjuomat nykyistä paremmin siellä asioidessaan. Lisäksi on huomionarvoista että tutkimuksessa ilmeni kuluttajien ostoperustelu, jota ei tällä  hetkellä hyödynnetä parhaalla mahdollisella tavalla. Tuomalla 0,5 litran virvoitusjuomat esille POS-materiaalien avulla, suurempi osa mukaan ostavista asiakkaista valitsisi itselleen todennäköisemmin  myös juoman. Kuluttajat jotka valitsivat pullojuoman, arvostavat tämän uudelleen suljettavuutta mukaan otettaessa. Tutkimuksessa nousi esille että kuluttajat eivät aina edes tienneet että Subwayssa on tarjolla myös virvoitusjuomia pullossa hanajuoman lisäksi.
Tiivistelmä.
Subway Rovaniemen markkinointitutkimus 2 : kohti terveellisempää pikaruokaa
Business to business -auditointien rooli on merkittävä pikaruokaketjussa
Tämän opinnäytetyön tavoitteena on tutkia Hesburger Munkkiniemen organisaatiokulttuuria. Työ on tehty toimeksiantona Hesburger Munkkiniemi Oy:lle. Työssä analysoidaan tarinoita organisaatiokulttuurin selvittämiseksi. Organisaatiokulttuuritutkimuksen perimmäisenä tarkoituksena on tuoda esiin kohdeyrityksessä vallitsevia kulttuurisia piirteitä, joita voidaan hyödyntää henkilöstön perehdyttämisen ja ohjauksen kehittämisessä.    Teoriaosuudessa pohdittiin organisaatiokulttuuria ja tarinoita, sekä miten tarinat voivat ilmentää ja hyödyntää kulttuuria niin yleisellä kuin organisaatiotasollakin. Tarkemmin perehdyttiin myös siihen, miten kulttuuria voidaan tutkia ja miten tarinoita ja tarinallisuutta voidaan hyödyntää näissä tutkimuksissa.    Tutkimusaineisto kerättiin haastattelemalla 11:ta Hesburger Munkkiniemen työntkeijää elokuun 2010 aikana. Organisaatiokulttuurin selvittämiseksi kaikilta työntekijöiltä ja vuoropäälliköiltä kerättiin jokin työpaikasta kuultu tarina. Tarinat nauhoitettiin ja sen jälkeen litteroitiin. Aineistonkeruun jälkeen aineisto teemoiteltiin Edgar Scheinin organisaatiokulttuuriteoriaa hyödyntäen. Tämän lisäksi tarinat tyypiteltiin juonellisuuden mukaan erilaisiksi tarinatyypeiksi. Saatuja arvoja ja piileviä oletuksia verrattiin Hesburger-ketjun asettamiin yrityksen virallisiin arvoihin. Näiden menetelmien pohjalta muodostettiin tutkimuksen johtopäätökset.    Kohdeyrityksen kulttuuriset perusoletukset ja arvot tukevat pitkälti ketjun asettamia arvoja, mutta myös ristiriitoja on havaittavissa. Johtopäätöksien perusteella asetettiin kehitysehdotuksiksi uuden perehdytyssuunnitelman suunnittelu ja käyttöönotto, sekä kouluttamissuunnitelman laatiminen koko henkilökunnalle.
Opinnäytetyön tehtävänä on laatia liiketoimintasuunnitelman perustettavalle takeaway-tyyppiselle ”Kyoto-Sushi”-ravintolalle. Ensisijaisena tavoitteena on selvittää yrityksen selviytymistä Itäkeskuksen kovassa kilpailukentässä hyvin laaditun ja realistisen liiketoimintasuunnitelman avulla. Toissijaisena tavoitteena on madaltaa ravintoloitsijaksi ryhtymisen kynnystä perehtymällä aloittavan yrittäjän vastuisiin ja velvollisuuksiin. Opinnäytetyö koostuu kolmesta osuudesta: teoreettisesta viitekehyksestä, empiirisestä aineistosta ja liiketoimintasuunnitelmasta. Teoreettinen viitekehys rakentuu liiketoiminnan eri osa-alueiden ympärille. Näitä osa-alueita ovat yrittäjän lähtökohtatilanteen selvittäminen, toimialan analyysi, strategiset ratkaisut, liikeidea ja tavoitteet, asiakasanalyysi ja kilpailija-analyysi, markkinoinnin kilpailukeinot, yritysmuodon valinta, talouden suunnittelu ja rahoitus. Kvalitatiivisen tutkimuksen empiirinen aineisto koostuu teemahaastatteluista, joiden kysymykset valittiin pääosin teoreettisen viitekehyksen eri osa-alueiden avainkysymyksistä. Tähän tutkimukseen osallistui kaikki kaikkiaan kaksi ravintoloitsijaa ja sen toteutus tapahtui vuoden 2011 alkupuoliskolla. Tutkimuksessa haastateltiin jokaista ravintoloitsijaa kerran ja teemahaastattelut nauhoitettiin tekstin purkua varten. Liiketoimintasuunnitelma rakentuu yritystoiminnan lähtökohdista, analyyseista, strategisesta suunnittelusta ja operatiivisesta suunnittelusta. Liiketoimintasuunnitelman kilpailija-analyysin varten tehtiin kenttätutkimus ja saatujen tulosten avulla asemoitiin myös ravintolan tuotteet. Operatiivisessa suunnittelussa käytettiin eri tahoilta saatuja alustavia tarjouksia kuten vakuutukset IF:ltä ja kassajärjestelmään liittyvät hinnat WINPOS:ilta. Jokainen edellä mainittu opinnäytetyön osuus antoi tukea toisilleen ja vaikuttivat toinen toisiinsa. Yhdessä näistä osuuksista saatiin kokonaiskuvan yrittäjyydestä ja ravintolatoiminnasta, minkä kautta löydettiin vastauksen opinnäytetyön pääkysymykseen: Miten Kyoto Sushi selviytyy ostoskeskuksessa? Tutkimuksesta käy ilmi että perustettava takeaway ”Kyoto-Sushi”-ravintolatoiminta on kannattava ja se selviytyy Itäkeskuksessa. Valmis liiketoimintasuunnitelma tulee olemaan yrityksen tärkeä työkalu ravintolaa perustettaessa.
Uppopaistorasvan laatu helsinkiläisissä leipomoissa ja ravintoloissa
McDonald's; ponnahduslauta työelämään : tapaus: McDonald's Hollola
Tiivistelmä. - Sammandrag.
Takeaway sushiravintolan liiketoimintasuunnitelman laadinta : miten Kyoto Sushi selviytyy ostoskeskuksessa?
Vuorovaikutuksella tulokseen : case: Hesburger , Lahti
Kuka pizzasi paistaa : maahanmuuttajat 2000-luvun suomalaisissa dokumenttielokuvissa
Tiivistelmä:.
Tämän opinnäytetyön tavoitteena on selvittää millaista kehitettävää pikaruokaravintoloiden logistiikassa on. Opinnäytetyössä pyritään saamaan tietoa ja ajatuksia logistiikan toiminnasta ja sen toimivuudesta ravintoloiden kannalta. Tutkimuksessa perehdytään aluksi logistiikan toimintaan ja käsitteisiin, ja lisäksi esitellään työssä tarkastellut yritykset, McDonald's ja Havi Logistiscs. Tutkimustulokset perustuvat pikaruokaravintolaketju McDonald'sin ravintolapäälliköiden haastatteluihin, ja niiden pohjalta syntyvät myös johtopäätökset. Logistiikka on tavaroiden ja tiedon virtaa. Logistiikka voidaan määritellä toimitusketjuksi eli prosessiksi, joka koostuu monista tavaran tai palvelun toimittamisen vaiheista. Logistiikka on prosessi, johon kuuluu tavaroiden kuljetusta, käsittelyä ja varastointia. Sen lisäksi se on esimerkiksi suunnittelua, tiedon käsittelyä ja rahaliikenteen hoitamista. Logistiikan toimivuus on olennainen asia aina alkutuotannosta loppuasiakkaalle saakka. McDonald's on kansainvälinen ravintolaketju, jolla on maailmassa noin 30.000 ravintolaa ja Suomessa noin 85 toimipistettä. Havi Logistics on logistiikkayhtiö ja McDonald'sin tavarantoimittaja, ja se toimii Suomen lisäksi muuallakin Euroopassa ravintolaketjun kumppanina. Tutkimus toteutettiin haastattelututkimuksena keväällä 2011. Tutkimukseen haastasteltiin neljää McDonald's ravintoloiden eri ravintolapäällikköä. Tutkimuksen tulokset kertovat, että ravintolapäälliköt ovat pääosin tyytyväisiä ravintoloidensa logistiikkaan liittyviin asioihin. Vahvuuksina koettiin erityisesti yleinen logistinen kilpailukyky, ostotoiminnan volyymiedut, tilausjärjestelmä, kampanja- ja valikoimasuunnittelu sekä yhteistyökumppanin, tavarantoimittaja Havi Logisticsin asiakaslähtöisyyys. Haasteina ja kehittämiskohteina ravintolapäälliköt mainitsivat olevan muun muassa tilausjärjestelmän edelleenkehittämisessä, varastotilojen riittävyydessä ja raaka-aine- ja hävikkikulujen hallinnassa. Ratkaisuja haasteisiin ehdotettiin tilausjärjestelmän osalta niin, että se osaisi huomioida myös ne tuotteet, jotka eivät myyntitapahtumassa vähene automaattisesti varastosta. Raaka-aine- ja hävikkikulujen hallinnassa tärkeimmän keinon todettiin olevan henkilökunnan määrätietoisen ja pitkäjänteisen kouluttamisen, mikä vaikuttaa positiivisesti työtekijöiden osaamistasoon ja työtyytyväisyyteen, heijastuen samalla paranevaan asiakastyytyväisyyteen.
Asiakastyytyväisyystutkimus : case KangasKipsa
Pikaruoka-ala on erittäin kilpailtu ja Hesburger on yksi sen suurimmista toimijoista. Alalla on paljon nuoria ja opiskelijoita, mikä aiheuttaa henkilöstön suurta vaihtuvuutta ja kokemattomuutta. Henkilöstörakenne sekä pikaruokaravintola ympäristönä luovat haasteita yritykselle ja sen työntekijöille. Työntekijät ovat mukana kaikessa toiminnassa ravintolassa ja siksi vaativan työn oppiminen, työelämään tottuminen ja oman motivaation ylläpitäminen ei ole helppoa. Yritykselle tämä luo haasteita nopean perehdytyksen antamiselle ja jatkuvalle kouluttamiselle. Sitouttamisella ja oikeanlaisen motivoinnin luomisella on tärkeä rooli näihin haasteisiin vastattaessa ja yksi työni tärkeimmistä tavoitteista on oikeanlaisten työkalujen antaminen.  Opinnäytetyön tarkoituksena on luoda ohjeistus toiminnan parantamiseksi pikaruokaravintolassa. Opinnäytetyö on metodiltaan toiminnallinen ja sen tuloksena on raaka-ainehallinnan ohjeistus sekä opas henkilöstön kouluttamiseen. Ohjeistus on laadittu yrityksen tarpeiden, omien kokemusten sekä tutkimuksessa havaittujen puutteiden pohjalta. Teoria perustuu yrityksen omiin julkaisemattomiin materiaaleihin, omaan kokemukseen sekä alan julkaisuihin eri medioissa.  Syksyllä 2010 tehtiin empiiristä tutkimusta ravintolassa, jossa seurattiin toimintaa ja sen vaikutuksia yksikön tunnuslukuihin. Kvantitatiivisella tutkimuksella kyselylomakkeen avulla, kartoitettiin tilannetta kentällä. Kysely jaettiin neljään ravintolaan, yhteensä 45 kyselylomaketta, joihin 21 vastattiin, eli 46 % otoksella. Kyselystä saadut tulokset varmensivat ohjeistuksen tarvetta ja niiden pohjalta saatiin suuntaa ohjeistuksen sisältöön. Raaka-ainehallinnan ohjeistus henkilökunnalle tiivistää lyhyesti ja ytimekkäästi tärkeimmät asiat. Ohje raaka-ainehallinnan kouluttamiseen avaa kouluttajalle laajemman kuvan ja toimii kouluttamistilanteessa työvälineenä sekä tukena. Tulosten pohjalta laadittiin ja testattiin myös yritykselle annettava koulutusehdotus
Hyvä, paha ravintola-ala : nuorten koulutus ja työssäolo : case: McDonald's
Perehdyttäminen Hesburger -ravintoloissa
Hampurilaisravintola työssäkäyvien lounaspaikkana : kunnon ruokaa vai nopea välitankkaus
Opinnäytetyön tavoitteena on kokonaisvaltaisen markkinointi-ilmeen kehittäminen Dolly Fast Food Oy:lle. Työ koostuu kolmesta eri osa-alueesta, jotka ovat fyysisen markkinointiympäristön kehittäminen, markkinointiviestinnän kehittäminen sosiaalisessa mediassa sekä graafisen ilmeen kehittäminen. Opinnäytetyö toteutettiin kolmen opiskelijan ryhmätyönä. Työ oli jatkumoa kesällä 2012 Dolly Fast Food Oy:lle toteutetulle markkinointiviestinnän kampanjalle, joka haluttiin jalostaa opinnäytetyön myötä laajemmaksi kokonaisuudeksi. Opinnäytetyö on toiminnallinen opinnäytetyö, joka toteutettiin perehtymällä ensin alan kirjallisuuteen ja yrityksen tämänhetkiseen tilanteeseen. Näiden pohjalta alettiin kehittää Dolly Fast Food Oy:lle uudenlaista markkinointi-ilmettä. Kokonaisuutena opinnäytetyön toteutus onnistui hyvin ja jokaiseen osa-alueeseen saatiin monia kehitysehdotuksia. Kehitysehdotukset sisältävät ideoita ravintolan yleisen viihtyvyyden parantamisesta, käytettävistä mainosmateriaaleista sekä sosiaalisen median tehokkaammasta hyödyntämisestä. Yrittäjän päätettäväksi jää, mitä ehdotettuja kehitysideoita otetaan käyttöön ja millä aikataululla. Joitain kehitysehdotuksia Dollyssä on jo otettu käyttöön opinnäytetyön kirjoitusprosessin aikana. Suurimpina haasteina työn tekemisessä olivat opinnäytetyön toteutumiseen liittyvä epävarmuus sekä ryhmäläisten henkilökohtaisten elämäntilanteiden ja aikataulujen yhteensovittaminen.
Nuorten hampurilaisravintolan valintaan vaikuttavat tekijät
Hävikin hallintaan työpaikkaohjauksen avulla Nummelan Hesburgerissa
Kokonaisvaltaisen markkinointi-ilmeen kehittäminen Dolly Fast Food Oy:lle
Osa-aikaista ja vuokrattua
Tämän opinnäytetyön tarkoituksena on muodostaa käsitys etnisten ravintoloiden käyttämistä hinnoitteluperiaatteista. Tässä tutkimuksessa etniset ravintolat on rajattu pizza- ja kebab-ravintoloihin. Lisäksi opinnäytetyössä kartoitetaan arvonlisäveron alenemisen huonon siirtymisen syitä pizza- ja kebab-ravintoloissa. Tutkimuksessa myös selvitettiin pizza- ja kebab-ravintoloiden yrittäjien suhtautumista viimeaikaisiin otsikoihin pizzan halvasta hinnasta.     Opinnäytetyön teoreettisessa viitekehyksessä käsitellään hinnoittelua kolmesta eri näkökulmasta: aihe on rajattu kustannus-, kysyntä- ja kilpailuperusteiseen hinnoitteluun. Lisäksi viitekehyksessä kerrotaan maahanmuuttajayrittäjyydestä, maahanmuuttajista ravintola-alalla, etnisistä resursseista osana liiketoimintaa ja harmaasta taloudesta pizza- ja kebab-ravintoloissa.    Tutkimusmenetelmä on kvalitatiivinen eli laadullinen: puolistrukturoidut haastattelut toteutettiin vuosina 2011 ja 2012 maahanmuuttajayrittäjien liiketiloissa. Tutkimuksessa ilmeni, että hinnoittelu on etnisissä ravintoloissa suurimmaksi osin kustannusperusteista. Vain kolmessa yrityksessä seurattiin kilpailijan hintoja omia tuotteita hinnoitellessa ja laatu korostuikin hinnan sijaan kilpailukeinona. Haastatellut eivät kertoneet hinnoittelunsa olevan kysyntäperusteista, mutta toisaalta osa ei voinut nostaa hintojaan asiakkaiden kaikkoamisen vuoksi.    Tutkimuksessa selvisi, että ainoastaan kolme kymmenestä yrittäjästä tunsi opinnäytetyön toimeksiantaja MaRa ry:n. Arvonlisäveron huonon hintoihin siirtymisen syyksi kerrottiin muun muassa lisävoiton mahdollisuus, kustannusten nousu ja hintojen muuttamisen kohtuuttomat kustannukset. Suhtautuminen otsikoihin pizzan halvasta hinnasta ja maahanmuuttajayrittäjistä oli vaihtelevaa: toisten mielestä tällainen keskustelu oli tervetullutta ja osa koki otsikot ainakin hieman harmillisiksi.
Suurtalousuutiset
Nuoren työntekijän sitoutuminen : case: McDonald's Raisio
Noutopöydän kannattavuuden parantaminen : Case ABC Tuukkala
Markkinointikampanjan suunnittelu, toteutus ja seuranta : Nokian Hesburgerit
Turkulainen tuli puun takaa
Parodiaa brändin kustannuksella
