http://www.yso.fi/onto/yso/p14790 talotekniikka
talotekniikka talotekniikka
Talotekniikkaprojektin työmaanhoito-ohje
Höyrykattilalaitoksen uusiminen Mikkelin keskussairaalassa
Tiivistelmä: Opinnäytetyön aiheeksi valittiin tasapainoinen talotekniikka ja sisäilmasto. Työ tehtiin SRV Rakennus Oy:lle. Opinnäytetyössä esiteltiin erilaisia sisäilmaston laadun mittausmenetelmiä ja vaikutuksia ihmisiin, rakenteisiin ja energiatalouteen sekä tyypillisimpiä taloteknisten järjestelmien säätö- ja tasapainotusmenetelmiä. Opinnäytetyössä tutustuttiin myös sisäilmaston kuntotutkimuksen rakenteeseen ja yleisimpiin säätämiseen liittyviin ongelmakohtiin sekä tehtiin pienimuotoinen katsaus tulevaisuuden taloteknisille säätöjärjestelmille asetettaviin vaatimuksiin. Opinnäytetyön tavoitteeksi asetettiin, että lukija saisi mahdollisimman selkeän kuvan sisäilmaston laadun mittauksista, merkityksestä ja ohjearvoista sekä tyypillisimmistä taloteknisten järjestelmien mittaus- ja säätömenetelmistä. Tekstissä painotettiin sisäilmaston laadun ja rakennuksen taloteknisten järjestelmien yhteyttä toisiinsa. Opinnäytetyön tutkimuksessa selvitettiin pääkaupunkiseudulla sijaitsevan SRV:n vuonna 2009 rakennuttaman 63 huoneiston suuruisen asuinkerrostalon sisäilmaston laatua käyttäjäkyselyiden avulla. Käyttäjäkyselyn vastausprosentiksi saatiin 43 %. Vastausprosentin suuruudesta huomattiin, että käyttäjäkysely on hyvä ja helppo keino saada rakennuksen käyttäjien mielipiteet tehokkaasti esille. Käyttäjäkyselystä selvisi myös, että kyseisessä rakennuksessa on suhteellisen hyvä sisäilmasto, mutta joitakin puutteita ja ongelmakohtia kuitenkin löytyy. Nämä puutteet ja ongelmakohdat ovat varmasti tyypillisiä myös muissakin vastaavissa uudisrakennuksissa. Vastausten perusteella saatiin myös sellainen käsitys, että huoneistokohtainen ilmanvaihtokone on todella riskialtis väärinkäytölle, mikäli koneen käyttöä ei täsmällisesti opasteta asukkaille.
Tiivistelmä: Taloteknisten tietomallien tiedonsiirto laitetietokantaan. Insinöörityössä tutkittiin tietomallien tiedonsiirtokelpoisuutta talotekniseen laitetietokantaan. Tietomallipohjaisen suunnitteluprosessin perusedellytys on toimiva tiedonsiirto ja kommunikaatio hankkeen eri osapuolten välillä. Työssä tarkastellaan IFC tiedonsiirtostandardin tietosisältömääritelmän luontia, mitä tietoa tulisi siirtää laiteluetteloon ja miten tätä tietoa tulisi käsitellä ja hallita. Tavoitteena oli tarkastella tiedonhallintaan vaikuttavia tekijöitä laiteluettelon ylläpidon kannalta. Työ aloitettiin tarkastelemalla tietomallin kattavuutta suunnitteluprosessin eri vaiheissa ja kuinka tämä vaikuttaa tietomallien tietosisältöön ja laiteluettelon hyödynnettävyyteen. Tietomallien tiedonsiirron osalta tutustuttiin eri tiedonsiirtoa tukeviin standardeihin ja suunnitteluohjelmiin. Selvitettiin tietomallien objektien tietosisältömäärittelyä, positiotunnuksen jäsentelyä ja linkitystä laitetietokantaa varten. Näiden tietojen pohjalta tutkittiin laitetietokannan kehittämistä ja tiedonhallintaa tietomallipohjaisessa rakennushankkeessa. Työtä voidaan hyödyntää selvitettäessä varteenotettavia tiedonsiirtomenetelmiä tietomalliperusteisessa suunnitteluprosessissa. Insinöörityön tutkimus toteutettiin perehtymällä aiheesta löytyvään kirjallisuuteen ja materiaaliin sekä haastattelemalla alan asiantuntijoita. Haastatteluista saatiin ajankohtaista tietoa tietomallinnuksen nykytilasta, sillä osa lähteiden materiaaleista oli hieman vanhentunutta. Tutkimuksen tuloksena kehitettiin ja ideoitiin suunnitteluprosessia parantavia tiedonsiirto ja tietojenhallintatapoja. Suurin haaste tietomallintamisen kokonaisvaltaiselle hyödyntämiselle ovat hankkeen osapuolten ennakkoasenteet ja vanhentuneet sopimusmallit.
Taloteknisten tietomallien tiedonsiirto laitetietokantaan
Laatujärjestelmä Kiinteistötekniikka KS Kitek Oy
Asuinkerrostalojen energiatehokas hallinta
Jyväskylän ammattiopiston talotekniikka-alan opetussuunnitelman kehittäminen, Putkiasentajan koulutusohjelma
Oppimislähtöisen LVI-tehtäväpankin luominen : CASE: Ammattikorkeakoulutasoiseen LVI-opetukseen käytettävien oppimistehtävien luominen Tampereen ammattikorkeakoulun opiskelijoille
Tilakohtainen lämpöhäviölaskenta ohje CADS Plannerille
Talotekniikan opetuksen toteutus Loimaan ammatti- ja aikuisopistossa
Työtehtäviä talotekniikan työelämään tutustujille
Talotekniikan perusteet. 2, Opettajan opas
LVIA-suunnitelmien tarkastustoiminta
Päiväkotien sisäilman laadun tutkimus Tampereella 2010-2011 : mittaukset ja taloteknisten järjestelmien toimivuus
Opinnäytetyön aiheeksi valittiin ilmanvaihdon mittaus- ja säätötöiden tarkastuslista. Työ toteutettiin toimeksiantona SRV Rakennus Oy:lle. Opinnäytetyössä käsitellään ilmanvaihdon mittaus- ja säätötöihin vaikuttavia tekijöitä alkaen järjestelmän mitoitusvaiheesta päättyen mittaus- ja säätöpöytäkirjan täyttöön. Työssä pohditaan myös sekä suunnittelun että materiaali- ja laitevalintojen merkitystä lakisääteisiin mittauksiin ja säätöihin. Laatua ja siisteyttä edistävien mittaus- ja säätötöissä käytettyjen toimintatapojen lisäksi esittelen yleisimmät mittalaitteet ja ilmanvaihtotavat Suomessa. Ilmanvaihdon mittaus- ja säätötöiden yleisimpiin ongelmiin on esitetty ratkaisuja ja mahdollisia ennaltaehkäisykeinoja. Varsinainen tarkastuslista ilmanvaihdon mittaus- ja säätötöistä laadittiin opinnäytetyön pohdinnan perusteella. Tarkastuslista etenee kronologisesti, kuvitteellisen rakennushankkeen aikataulua mukaillen suunnitteluvaiheesta mittaustulosten dokumentointiin. Havaittiin, että kaikissa hankkeen vaiheissa on mahdollista vaikuttaa tai olla vaikuttamatta mittaus- ja säätötöiden lopulliseen sujuvuuteen.
Hiilidioksidipitoisuusmittausten hyödyntäminen toimistotilojen ilmanvaihdossa
Talotekniikan elinkaaritarkastelut
Tiivistelmä: Tämän opinnäytetyön tavoitteena oli kartoittaa Vantaan Seurakuntayhtymien viiden pääkirkon rakennusautomaation ja rakennusautomaatioon liittyvien kenttälaitteiden kunnossapidon tarve, uusimisen tarve, kehitysmahdollisuudet ja näitä apuna käyttäen energiansäästömahdollisuudet rakennusautomaatiolla. Tässä työssä paneudutaan pääosin rakennusautomaatiojärjestelmiin, ilmanvaihdon-, valaistuksen- ja lämmityksenohjauksiin, koska näidenavulla voidaan hallita ja säästää kiinteistön energiankulutusta. Tavoitteena on muodostaa kokonaiskuva kiinteistöjen rakennusautomaatiosta.    Rakennusautomaatiolla pystytään hoitamaan lähes kaikki kiinteistön talotekniset laitteet, joten oikein säädetyllä ja ohjatulla rakennusautomaatiojärjestelmällä säästetään energiaa ja toimilaitteita. Suomen vaihtelevissa olosuhteissa rakennusautomaation hyödyt tulevat parhaiten esiin, koska toimilaitteita tulee säätää koko ajan olosuhteiden ja tarpeiden mukaan, jotta saataisiin mahdollisimman suuri energiansäästö.    Tässä työssä kerrotaan ensin rakennusautomaatiosta yleisesti ja siitä, mitä hyötyjä oikein rakennetulla, säädetyllä ja ohjatulla rakennusautomaatiolla voidaan saavuttaa. Seuraavaksi käytiin läpi jokaisen kirkkorakennuksen automaatiolaitteet, valvomoineen ja alakeskuksineen. Lopuksi on tehty ehdotelma kunnossapidosta ja kehitysmahdollisuuksista.    Työn tuloksena saatiin jokaisen kirkon osalta rakennusautomaatio ja toimilaitteet kartoitettua ja näiden avulla esitettyä erilaisia kunnossapidon tarpeen omaavia muutoksia ja kehitysmahdollisuuksia.
Tiivistelmä: Tutkinnon perusteista opetussuunnitelmaksi: LVI-korjausrakentaminen. Tämän insinöörityön tarkoituksena oli tehdä valtakunnallisen ammatillisten tutkinnon perusteiden pohjalta Vantaan ammattiopisto Variaan opetussuunnitelma, jonka perusteella laaditaan toimiva toteutussuunnitelma. Tehtävä työ koskee talotekniikan toisen asteen perustutkinnon tutkinnon osaa LVI-korjausrakentaminen (10 ov). Tarve tälle työlle määräytyi tutkinnon perusteiden muuttuessa vuonna 2010. Oppilaitos tarvitsi uuden määräysasiakirjan, jonka nimityksenä on opetussuunnitelma.  Kerron tässä työssä, mitkä asiat vaikuttavat opetussuunnitelman tekemiseen ja sen suunnitteluun. Kerron myös, mitkä ovat keskeisimmät asiat LVI-korjausrakentamisen opetuksen suunnittelussa. Työ antaa aloittelevalle opettajalle riittävän käsityksen opetusrakenteesta selittämällä asiat maanläheisesti ja helposti ymmärrettävässä muodossa.
Talotekniikan erillisjärjestelmien integraation kehittäminen
Tekniikkaa ja "tekniikkaa"
Rakennusautomaatiojärjestelmän kuvaus ja työselitys
Sähkösuunnittelun ohjaus
Talotekniikkavalvonnan ja vastaanottomenettelyn kehittäminen
Asuinkerrostalon LVI-järjestelmien saneerauksen vaihtoehdot hankesuunnitteluvaiheessa
Pientalon rakennussuunnittelu A-energialuokkaan
Hormivertailu : elementtirakenteisen ja paikalla muuratun LVIS-putkinousuhormin vertailu
Taloautomaation asennus vanhaan pienkiinteistöön
Talo- ja rakennusteknisten töiden yhteensovittaminen
Tiivistelmä: Opinnäytetyön aiheena on talotekniikan tarkastuslistan laatiminen rakentamisen luovutusvaiheen kiirettä helpottamaan. Työ toteutetaan toimeksiantona SRV Rakennus Oy:lle. Opinnäytetyön tavoitteena on, että lista liitetään osaksi yrityksen laatujärjestelmää sekä lisäksi otetaan käyttöön työmailla. Opinnäytetyössä laadittiin tarkastuslista, jonka avulla työmaan talotekniikasta huolehtiva rakennusmestari tietää urakoitsijoiden työvaihetilanteen sekä puutteet mahdollisimman tarkasti. Tarkastuslistan runko toteutettiin pohtimalla, mitä vaatimuksia ja edellytyksiä rakennuttajalla on urakoitsijaa kohtaan sekä millainen työn jäljen tulisi olla urakan valmistuttua. Lista pyrittiin luomaan helppokäyttöiseksi työkaluksi käytettäväksi osana työnjohtajan jokapäiväistä työskentelyä työmaalla. Rakentamisen laadun tarkastaminen nousi listan tärkeimmäksi asiaksi. Laadukkaalla asennuksella ja virheisiin puuttumalla riittävän ajoissa ehkäistään tarpeettoman pitkien puutelistojen syntyminen. Työssä keskitytään huomioimaan hyvän asennuksen tunnusmerkkejä ja laadukkaan lopputuloksen saavuttamista niin sanotulla kerralla kuntoon -periaatteella. Opinnäytetyössä ei esitellä huonoja asennuksia, vaan pyritään tuomaan rakentamisen laatu esiin laillisten ja hyvää rakennustapaa vaalivien esimerkkien kautta. Lista rakentuu viidestä pääkohdasta, joissa tarkastellaan asennusta, kannakointia, eristystä, työn laatua sekä muita urakoitsijalta vaadittavia tehtäviä. Tarkastusjärjestys listalla pyrittiin rakentamaan siten, että listaa rationaalisesti seuraamalla edettäisiin rakentamisen tahdissa sekä oikeassa asennusjärjestyksessä. Tarkastuslistalla on myös käyttöä myös rakentamisen jälkeen. Hyvä dokumentointi on avainasemassa tarkastuslistaa ylläpidettäessä. Listalle olisi suotavaa luoda kansio, johon voidaan arkistoita myös listalla vaadittuja asiakirjoja, kuten painekoe- ja mittauspöytäkirjoja. Listalta pystytään tarkistamaan tehdyt tarkastukset ja havaitut puutteet. Mikäli listasta paljastuu yhteneväisyyksiä tiettyjen puutteiden kohdalla, pystytään virheisiin puuttumaan jo ennen niiden syntymistä.
1⁄2done : lehti uudesta suunnittelusta
Kotiautomaatiojärjestelmän valinta omakotitaloon
Pelastusasemien LVI-tekniikka
Talotekniset työt
Rakennusautomaatiojärjestelmä
Omakotitalon lämmönsäädön simulointi ja etäkäyttö
Automaatiojärjestelmän suunnittelu päiväkotiin
Toimitilahankkeen uusi talotekniikkajärjestelmä
Pääkirjoitus
Valvonta-alakeskuksen suunnittelu saneerauskohteeseen
Selvitys Pirkanmaan Taitokeskuksen talotekniikan opetussuunnitelmasta
Talotekniikan opetuslaitteistot
Talotekniikan toimivuus Pirkanmaan palvelurakennuksissa : sähköinen talotekniikka
Talotekniikkajärjestelmien uudistamisen ja kehittämisen merkitys kiinteistön energiatalouteen perusparannuksessa
Talotekniikan perustutkinto : kiinteistönhoitaja henkilökohtaistaminen
Talotekniikkatuotteiden hyväksyntä
Suke : malli talotekniikan suunnittelun ja hankintojen ohjaukseen projektinjohtohankkeissa
Urakkavoittojen jako : Laskentataulukon kehitysprojekti
Talotekniikan LCA ja LCC : loppuraportti
Talotekniikan tietomallinnus rakennushankkeessa
Tämä työelämän kehittämistehtävä on tehty Caverion Suomi Oy:lle. Markkinoiden muuttaessa muotoaan kilpailu-urakoista erilaisiin hankkeisiin, oli yrityksessä mietittävä uutta tapaa myydä palveluita. Caverion ei ole halvin palveluntarjoaja, vaan haluaa olla paras. Mikä on asiakkaan silmissä paras palvelutuote? Mihin teknologiamarkkinat ovat menossa, mitä tuotteilta halutaan? Kehittämistehtävässä käsitellään seuraavia näkökulmia: Mitä energiasäännökset vaativat kunnilta ja yrityksiltä ja minkälaiset vaatimukset ovat tulevaisuudessa, mitkä ovat asiakkaiden ajatukset säädöksistä, mitä asiakkaat haluaisivat tuotteilta, miten palvelutuotteiden sisältö on muokattavissa asiakkaalle haluttavaksi? Miten rakennusautomaatiolla voidaan lisätä hyvinvointia? Miten rakennusautomaatiota kannattaisi kehittää tulevaisuuden tuotteena? Työn tavoitteena on ymmärtää markkinaa paremmin. Lisäksi pyritään lisäämään asiakkaiden tietoisuutta haastattelutilanteilla energiatehokkuusvelvoitteista sekä tarjoamistamme palveluista niistä suoriutumiseksi. Lisäksi halutaan selvittää, että mitä tulevaisuus tuo markkinoille tullessaan. Tutkimuksen pohjana on IEA:n vuonna 2011 tuottama raportti sekä siihen perustuva EU:n energiadirektiivi, johon puolestaan pohjautuu myös Suomen energialainsäädäntö ja energiatehokkuussopimukset. Asiakkaiden näkemyksiä kerään kvalitatiivisilla haastatteluilla. Haastatteluiden tuloksena havaittiin, että asiakaskunnassa uskotaan tekniikan kehittymiseen ja muutoksen mukana pyritään pysymään. Tulevaisuuden trendeinä asiakaskunnassa nähdään paikallisuuden lisääntyminen energian tuotannossa, yhteyksien parantaminen, verkko- ja väyläpohjaisuuden lisääntyminen sekä järjestelmien avoimuuden kehittyminen. Asiakkailla on olemassa hyviä kumppanuuksia ja halua kehittää niitä. Haastatteluissa tuli esille myös kiinnostus koulutusta kohtaan tiedon jakamiseksi. Saneerauksissa valtion tukimuodot koetaan usein riittämättömiksi ja energiatuista koetaan jopa olevan enemmän haittaa kuin hyötyä. Edelleenkin raha ratkaisee useissa tarjouskilpailukohteissa, eikä muita mittareita käytetä. Ei edes kokonaistaloudellisuuden tarkastelua useinkaan tehdä. Energiakatselmukset mielletään usein samaksi asiaksi kuin energiatodistus ja katselmuksia pidetään turhana pakkona. Energiatehokkuuslain taustalla vaikuttavat tutkimukset ja EU:n säädökset ovat asiakkaille vieraita. Energiayhtiöissä on epätietoisuutta energiatehokkuuslain vaatimasta yhteistyöstä. Jotta kehityksen mukana pysyttäisiin, on omaa koulutusta ylläpidettävä. Lisäksi kannattaa kou-luttaa ja tiedottaa asiakkaita tukimuodoista, tekniikoista, prosesseista, energiakatselmuksista ja energiatehokkuuslaista. Energiansäätölupauksia kannattaa markkinoida vaihtoehtona energiatuille. Caverionin kannattaisi aloittaa uusien tekniikoiden pilottihanke ja etsiä siihen sopivat kumppanit. Kumppanuuksia ja yhteistyötä energiayhtiöiden kanssa on kehitettävä.
Projektin hallinta suunnittelu ja dokumentointi
Kiinteistö & talotekniikka
Cube - Talotekniikan teknologiaohjelma 2002-2006 : loppuraportti
Uusiutuvan sähkön talotekniset ratkaisut Case-kohteessa
Tiivistelmä: EIB- järjestelmän liittäminen omakotitalon talotekniikkaan.
Viikin EE-talo muuntuu käyttäjien tarpeiden mukaan
Homeserver : Käyttöönotto ja QuadClient
Omakotitalon kuntotutkimus ja korjaussuunnitelma
Talotekniikan kokonaisvastuullisen urakan tarjous-, suunnittelu- ja toteutusohje
Vantaan Seurakuntayhtymien viiden pääkirkon rakennusautomaatiojärjestelmien kartoitus, kunnossapidon ja uusimisen tarve sekä kehitysmahdollisuudet
Kestävän kehityksen opetus työssäoppimisjaksoilla talotekniikan ammatillisessa koulutuksessa : Kehittämistutkimus Porvoon ammattiopistossa 2010
Sähkömoottorin energiatehokkuus talotekniikassa
KNX-opetusympäristö perustutkintokoulutukseen
Talotekniikkahuoltojen sisällön tutkiminen ja huoltokirjan laatiminen
Talotekniikan auditoinnin kehittäminen
KITA kiinteistö & talotekniikka
Rakennuksen luovutusvaiheen tarkastuslista : talotekniikka
Talotekniikan innovaatiotalkoot : raportti 02.10.2000
Tiivistelmä: Taloltekniikkaratkaisu kokonaisurakkana : YIT Kiinteistötekniikka Oy Lieto.
Tietomallipohjaisen suunnitteluohjelmiston hyödyntäminen valaistussuunnitteluprosessin fasilitoinnissa
Talotekniikan perusteet. 1, Opettajan CD
LON-tekniikka, teoria ja käytäntö
Pelkosenniemen terveyskeskuksen peruskorjaus ja laajennus
Energiaremonttimahdollisuudet 60-70-luvun kerrostaloissa
Rakennuksen luovutusvaiheen tarkastuslista : Talotekniikka
Tekninen eristäminen ja yrityksen laatujärjestelmän päivitys
Koulurakennuksen äänitekniset ominaisuudet
Tiivistelmä: Asukasmuutostöiden tiedonhallinta linjasaneerauksessa.
Toimihenkilörekrytoinnin haasteet talotekniikka-toimialalla : Case: Lemminkäinen Talotekniikka Oy
Tämän opinnäytetyön tarkoituksena oli laatia markkinointiviestinnän strategia Terawatt Oy:lle. Strategian avulla yrityksen on helpompi toteuttaa operatiivista markkinointiviestintää. Tämän työn avulla pääsen myös itse toteuttamaan markkinointiviestintästrategiaa ja saan lisää näkemystä yrityksen toiminnasta, sillä työskentelen yrityksessä markkinoinnin tehtävissä. Terawatt Oy on talotekniikka-alan yritys, joka toimii koko Suomen alueella. Yritys tarjoaa asiakkailleen LVI- ja sähkösuunnittelun sekä asennukset kokonaispalveluna. Terawatt Oy:n pääasiakasryhmiä ovat asuinrakennus-, linjasaneeraus- ja toimitila-asiakkaat. Yrityksen pääasiakkaat muodostuvat talotehtaista, rakennusliikkeistä ja rakennuttajista sekä pääurakoitsijoista. Yritys toteuttaa tarjoamiaan palveluitaan uudis- ja saneerauskohteisiin. Työn tavoitteena oli selvittää yrityksen markkinointiviestinnän nykytila, tavoitteet ja kohderyhmät, joiden pohjalta toteutettiin markkinointiviestinnän strategia. Päätavoitteena oli toteuttaa yritykselle toimiva markkinointiviestinnän strategia, jota se pystyy hyödyntämään omassa markkinointiviestinnässään. Opinnäytetyön tietoperusta on koottu alan kirjallisuudesta. Teoriaosuus koostuu strategian, markkinointiviestinnän suunnittelun ja markkinointiviestintästrategian aihealueista. Työssä on hyödynnetty tilastokeskuksen, teknologian tutkimuskeskus VTT:n ja rakennusteollisuus RT ry:n tekemiä tutkimuksia sekä Terawatt Oy:n omia raportteja ja asiakastyytyväisyystutkimuksia. Tietoa on kerätty myös havainnoinnin, henkilöhaastattelujen ja keskustelujen avulla. Yrityksen lähtökohtatilannetta selvitettiin erilaisten analyysien, kuten toimiala-, PESTE-, yritys-, strateginen tuote-/markkina-, asiakas-, kilpailu- ja kilpailija sekä SWOT-analyysien avulla. Lähtökohta-analyysien pohjalta toteutettiin markkinointiviestinnän strategia, jossa asetettiin yrityksen markkinointiviestinnälle tavoitteet, kohderyhmät, sanomat ja kanavat. Toteutetun markkinointiviestintästrategian avulla yritys voi alkaa toteuttamaan operatiivista markkinointiviestintää. Markkinointiviestinnän strategiaa on hyvä seurata vuosittain strategiaprosessin yhteydessä ja varmistaa, että toteutettu markkinointiviestinnän strategia tukee yrityksen asettamia tavoitteita.
Tässä opinnäytetyössä oli kaksi tavoitetta. Päätavoitteena oli löytää suunniteltavalle omakotitalolle A-energialuokkaan oikeuttavat rakenteet ja talotekniset järjestelmät. Tutustua energialuokan selvittämiseksi vaadittaviin laskentamenetelmiin. Toisena tavoitteena oli suunnitella energiatehokas omakotitalo voimassa olevilla energiamääräyksillä ja laskea rakennukselle sen energian kulutusta kuvaava E-luku kahta verkkosovellusta hyödyntäen.
Avoimet taloautomaation intergraatioratkaisut ja energiatehokkuus
Särkänniemen energiankulutus : Näsinneula-kiinteistön energiatehokkuus
Rakennusten taloteknisten järjestelmien toimivuus ja toimivuuden tunnusluvut sekä varmentaminen mittauksin ja simuloinnein
Oikosulkusuojauksen tarkastelu oppilaitoksen pienjännitekeskuksilla
Living Lab - Huistuppulat : tiedonkeruujärjestelmän määritys
Maalämpöpumpun COP-arvon selvittäminen ja oppimistehtävien ideointi. Case: Tampereen ammattikorkeakoulun OPI ENEMPI -oppimisympäristö
Liiketoimintamallit talotekniikan elinkaaripalveluissa
Talotekniikan ajallisen ohjauksen kehittäminen
Sairaalarakennusten energiatehokkuuden kehittäminen rakennusautomaation avulla
Sähköisten järjestelmien suunnittelu toimistorakennuksen kunnostamishankkeessa
Pienjännitekatkaisijoiden säätö
Ensto KNX-väyläjärjestelmän suunnittelu koulurakennukseen
Talotekniikkaratkaisu kokonaisurakkana
Suunnittelutoimistot uuden ajan saralla
Muuratsalon koulun hybridijärjestelmän toimintatestaus
Talotekniikan suunnitelmien yhteensovittaminen ja tekniikan risteilyjen tarkastelu
Rakennuksen simuloidun energiankulutuksen vertaaminen toteutuneeseen
Talotekniikan mittausprojektin dokumentointi
Oppimisympäristöt talotekniikka-alan koulutuksessa
Pientalon simulointiympäristö
Talotekniikka-alan LVI-toimialan työehtosopimus 2014-2016 (20.3.2014-29.2.2016)
G1-asuintalo Lahteen
EIB-järjestelmän liittäminen omakotitalon talotekniikkaan
Asukasmuutostöiden tiedonhallinta linjasaneerauksessa
Tämän opinnäytetyön tarkoituksena on esittää Tampereen Särkänniemi Oy:n energian käyttö sekä tehdä selvitys Näsinneula-kiinteistön energiatehokkuudesta. Tampereen Särkänniemi Oy on elämyspuisto, jonka nähtävyyskohteita ovat akvaario, planetaario, lasten eläintarha sekä Näsinneulan näkötorni, jossa toimii myös á la carte -ravintola Näsinneula, 35 huvilaitetta ja delfinaario. Lisäksi elämyspuiston alueella on lukuisia ravintoloita, myymälöitä ja kioskeja. Tampereen Särkänniemi Oy kuuluu Elinkeinoelämän energiatehokkuussopimuksen, Matkailu- ja Ravintolapalvelu MaRa ry:n toimenpideohjelmaan. Energiatehokkuussopimukseen kuuluvan yrityksen tavoitteena on yhdeksän prosentin suuruinen säästö energiankäytössä, vuoteen 2016 mennessä, verrattuna vuoden 2005 kulutukseen. Tavoitteena on selvittää koko elämyspuiston kokonaisenergian käyttö vuodesta 2005 alkaen ja tehdä suunnitelma energiankäytön seurannalle kohteessa kuukausitasolla. Lisäksi työssä on selvitetty tehtyjen energiansäästötoimenpiteiden takaisinmaksuajat ja saadut säästöt. Työn loppupuolella perehdytään Näsinneula-kiinteistön taloteknisiin järjestelmiin ja niiden aiheuttamiin energiankulutuksiin sekä määritetään kiinteistölle energiatehokkuusluku.
Talotekniikan valmiusasteen parantaminen luovutushetkellä
Tiivistelmä: Insinöörityön tavoite oli selvittää, kuinka Consti Talotekniikka Oy pystyy parantamaan kohteiden valmiusastetta luovutus hetkellä ja mitkä ovat sen kustannukset. Tarkoituksena oli tuoda esiin virheiden ja puutteiden lukumäärät luovutuskatselmuksista ja selvittää toistuvatko ne projekteittain. Mahdollisesti itselleluovutuslista muokattaisiin helppokäyttöiseksi. Aloitin työn tutustumalla laatuun, laatujärjestelmiin ja luovutusprosessiin yleisesti. Tämän jälkeen tutustuin projektien vastaanottopöytäkirjoihin ja taulukoin niissä esiintyneet virheet ja puutteet. Analysoimalla luovutuskatselmuksien virheet ja puutteet, ne ryhmiteltiin kategorioihin 1. luovutusdokumentit ja tarkepiirustukset, 2. kannakointi, asennusvirhe, toimintakoevirhe, 3. eristystyöt, piiloon jäävä asennusvirhe, 4. vakava asennusvirhe. Taulukoiden virheille arvioitiin korjauskustannukset. Luovutuksessa olleiden virheiden ja puutteiden korjauskustannukset olivat vain 0,14 % liikevaihdosta ja 1,53 % tuloksesta. Virheistä ja puutteista aiheutunut euromääräinen kustannus vuodessa vastasi noin yhden asentajan vuosipalkkaa. Merkittävimmät virheet olivat tapahtuneet sähköurakoiden 2. ja 3. ryhmässä vuonna 2008. Vuonna 2009 eniten virheitä oli putkiurakoissa. Virheitä oli ensimmäisessä ja toisessa ryhmässä lähes yhtä paljon.    Asennuspäälliköiden haastatteluista kävi ilmi, että tarkat esitäytetyt tarkastuslistat eivät olleet suuressa suosiossa. Avointa tarkastuslistaa pidettiin parempana vaihtoehtona. Tuloksia voidaan jatkossa hyödyntää luovutusdokumenttien sekä virhekustannusseurannan kehittämisessä. Consti Talotekniikassa virheiden kustannusseurannan kehittäminen on jo aloitettu. Työn tuloksista on yritykselle myös taloudellista hyötyä ja valmiusasteen kohentaminen parantaa yrityksen mainetta.
Markkinointiviestinnän strategia talotekniikka-alan yritykselle
Tämän opinnäytetyön tarkoituksena oli tutkia prospektiivisia oikosulkuvirtoja ja oikosul-kusuojausta osassa Tampereen ammattikorkeakoulun pääkampuksen pienjänniteverkkoa. Tutkimuksiin ryhdyttiin, koska epäiltiin, ettei yksi tutkittavista keskuksista kestäisi prospektiivisia oikosulkuvirtoja. Opinnäytetyössä laskettiin myös pienimpien yksivaiheisten oikosulkuvirtojen suuruuksia. Oikosulkuvirtojen laskenta suoritettiin Teknisen raportin CLC/TR 50480 mukaan. Oikosulkuvirtojen laskemista ja oikosulkukestoisuuden tutkimista varten pienjänniteverkkoon tutustuttiin Tampereen ammattikorkeakoulussa. Tutustuminen sisälsi muun muassa muistiinpanojen tekemistä tutkittavista pienjännitekeskuksista ja kaapeleista. Lisäksi tutkittiin muun muassa keskuksien ja muuntajan luovutuspiirustuksia ja suojalaitteiden dokumentteja. Tehtyjen tutkimusten ja laskelmien perusteella saatiin selville suurimman prospektiivisen kolmivaiheisen oikosulkuvirran ja pienimmän yksivaiheisen oikosulkuvirran suuruudet osassa pienjänniteverkkoa. Suurimman prospektiivisen kolmivaiheisen oikosulkuvirran suuruudeksi saatiin 19,8 kA–23,4 kA. Pienimmän yksivaiheisen oikosulkuvirran suuruu-deksi saatiin 7,4 kA–9,6 kA. Tehtyjen laskelmien perusteella todettiin kahden pienjännitekeskuksen, viiden rinnankytketyn kaapelin, kahden rinnankytketyn kaapelin, kahden ilmakatkaisijan ja yhden kompaktikatkaisijan kestävän suurimmat prospektiiviset oikosulkuvirrat. Huomattiin, ettei yksi pienjännitekeskus kestäisi suurimman prospektiivisen oikosulkuvirran aiheuttamaa dynaamista oikosulkuvirtaa. Laskettujen pienimpien yksivaiheisten oikosulkuvirtojen perusteella voitiin todeta automaattisen poiskytkennän toimivan kaikilla pienjännitekeskuksilla. Jotta kolmaskin pienjännitekeskus saataisiin kestämään dynaamista oikosulkuvirtaa, laadittiin kolme vaihtoehtoista ehdotusta dynaamisen oikosulkuvirran rajoittamiseksi. Vaihtoehtoja vertailtiin keskenään eri näkökulmista. Vaihtoehtoisten ehdotusten perusteella valittiin lopullinen ehdotus tehtävistä käytännön toimenpiteistä dynaamisen oikosulkuvirran rajoittamiseksi pienjännitekeskuksella.
Rakennusautomaation oppimisympäristön kehitys
Talotekniikan ohutlevytyön näytön kehittäminen
Lauhdelämmön hyödyntäminen kaupan kylmäkoneistoista
Asumisen energiatehokkuuden monitorointi Asemo.fi : asukkaan näkökulmia reaaliaikaiseen sähkönseurantaan
Talotekniikan uusiminen ja nykyaikaistaminen rintamamiestaloon
Tutkinnon perusteista opetussuunnitelmaksi: LVI-korjausrakentaminen
Taloteknisten töiden yhteensovittaminen korjaushankkeessa
Talotekniikkaurakoitsijan luovutusmenettely
Rakennusautomaation tulevaisuuden kehityslinjoja : työelämän kehittämistehtävä
Talotekniikkayrityksen laatujärjestelmä
Elinkaariarviomenetelmien tietokoneohjelmien kartoitus
Sprinkleriurakan projektinhoitaminen : Frami P sprinkleriurakka
Talotekniikan markkinat Saksassa
Kiinteistö Oy Palosaaren Kampus rakennusautomaatiojärjestelmä
Kiinteistöautomaatiojärjestelmien etäkäyttöliittymäsovellus
Ammattiosaamisen näyttö : esimerkkinä lämmitysjärjestelmien asennus
Talotekniikan esivalmisteiden sähkötekninen laadunvalvonta ja mittaus
Talotekniikka
Talotekniikanlaitteiden ja järjestelmien ympäristövaikutukset, arviointiperusteet ja ympäristöselosteet
KNX-toteutus
Tämä opinnäytetyö on päiväkotien sisäilman laadun tutkimus. Tutkimusta tehtiin Tampereen ammattikorkeakoulun Päiväkoti-hankkeen alaisuudessa, joka on osa suurempaa TAMK ILMA -projektia. Lähtökohta hankkeelle oli vastaavanlainen tutkimus vuosilta 2000-2002, jolloin päiväkotien sisäilman laadussa havaittiin selviä puutteita. Tämän tutkimuksen perusteella nähdään, onko aikaisemman tutkimuksen tuloksista ollut hyötyä ja onko sisäolosuhteissa tapahtunut muutoksia. Opinnäytetyötä varten tutkittiin tamperelaisten päiväkotien sisäilmaston tilaa mittausten avulla. Mittaukset suoritettiin kesän 2010 ja talven 2011 aikana yhteensä viidessä eri päiväkodissa. Kussakin päiväkodissa tehtiin samat mittaukset kolmena eri vuodenaikana, jotta nähtiin ulkoilman vaikutus sisäolosuhteisiin. Opinnäytetyö käsittelee sisäilmastoa ja sen laatuvaatimuksia, mittauslaitteistoa, mittausmenetelmiä sekä itse mittaustuloksia. Vastaavanlaisia tutkimuksia sisäolosuhteiden selvittämiseksi tehtiin myös muissa kaupungeissa eri puolella Suomea (pääkaupunkiseutu, Mikkeli, Oulu, Satakunta). Tutkimuksiin sisältyi päiväkotien työntekijöiden haastatteluita sekä paikanpäällä suoritettavia mittauksia. Yhdessä nämä tutkimukset antavat melko kattavan kuvan tutkittujen kaupunkien päiväkotien sisäilmaston tilasta. Tulosten perusteella voidaan lähteä suunnittelemaan jatkotoimenpiteitä mahdollisten ongelmakohteiden korjaamiseksi ja sisäilman laadun parantamiseksi.
Talotekniikkasuunnittelun, urakoinnin ja hankintojen kehittäminen projektinjohtohankkeissa
Digitaalisen Bosch Praesideo -yleisäänentoisto- ja äänievakuointijärjestelmän ohjelmointi hotelliympäristöön
Tasapainoinen talotekniikka ja sisäilmasto
Energiatehokas päiväkoti Kankaanpäähän
Teräskennorakenteisen moduulikerrostalon LVI-suunnittelu ja mallinnus
Etävalvomon tietoliikenneyhteyksien kehitysprojekti : kiinteistöautomaatio- ja turvajärjestelmät
Asiakastyytyväisyystutkimus : case: Pälkäneen Putki ja Puhallin Oy
Polyurean käyttö LVI-alan sovelluksissa
Päivittäistavarakaupan energiataloudellinen suunnittelu  : Energiaselvitys ja rakennussuunnittelu
Korjausrakentaminen : Suomen ainoa korjausrakentamiseen keskittyvä lehti
Kosteusvaurioiden vähentäminen rakennuksissa : talotekniikkajärjestelmät rakennusten kosteusvaurioiden aiheuttajina
LVIS-asennuksien  suojaaminen asuntorakentamisen työmailla
Kiinteistöjen energian kulutusseuranta ja  kulutusseurantaohjelmistot talotekniikan koulutuksessa
Tämän työn tarkoituksena oli selvittää, mitä erilaisia vaihtoehtoja on käytettävissä asuinkerrostalojen järjestelmien energiatehokkaaseen hallintaan. Aluksi työssä tutustuttiin niihin syihin, jotka ovat energian säästämisen ja energiatehokkuusprojektien taustalla. Tämän jälkeen työssä käytiin läpi järjestelmäkohtaisesti yksi energiatehokkuutta kartoittanut projekti, minkä jälkeen siinä havaitut tulokset ja saavutettavat energiansäästöt esiteltiin. Keskeinen osa-alue on keskitetyllä rakennusautomaatiojärjestelmällä hallittavat talotekniset järjestelmät. Työ ei ota kantaa rakenteellisiin seikkoihin. Työssä esitettyjä toimenpiteitä voidaan soveltaa myös niin uudiskohteisiin, kuin saneerauskohteisiinkin. Tämän työn kartoitusprojekti on tehty Schneider Electricin asiakkaan tilauksesta.
Sähköisen laskutuksen ja palkanlaskennan käyttöönotto
Rakennusautomaatiojärjestelmän suunnittelu
KNX-oppimisympäristön kehitys
Tiedottaminen ja tiedonkulku talotekniikkasaneerauksissa
Pientalon lämmitysjärjestelmien kustannukset
Kallion virastotalo : mittava talotekniikkakohde
Kestävän asumisen opas : ilmanvaihto
Opinnäytetyö työ liittyy Turun ammattikorkeakoulun tutkimusprojektiin, jonka tarkoituksena on kerätä mittaustietoa kahden samanlaisen rakennuksen energiankulutuksesta ja seurata rakenteiden kosteuskäyttäytymistä pitkällä aikavälillä. Living Lab tutkimuksessa mittaustietoa kerätään todellisissa asumisolosuhteissa, jolloin saadaan vertailutietoa myös käyttötottumusten vaikutuksista energiankulutukseen. Opinnäytetyön tavoitteena on luoda suunnitelma ja määritykset säännölliselle tiedonkeruulle tulevien vuosien mittausseurantaa varten. Rakennukset ovat pohjaratkaisuiltaan identtiset, ja ne ovat sijoitettu lähes yhdensuuntaisesti. Toinen kohteista on varustettu suoralla sähkölämmityksellä, jonka täydentävänä järjestelmänä käytetään ulkoilmasta sisäilmaan lämpöä siirtävää ilmalämpöpumppua. Toisen kohteen lämmitysjärjestelmänä on ilmasta veteen energiaa siirtävä lämpöpumppu ja lämmönjakojärjestelmänä käytetään vesikiertoista lattialämmitystä. Rakennuksiin sijoitetuilla antureilla seurataan rakenteiden kosteuskäyttäytymistä, lämpötiloja, ilmanvaihtoa sekä lämmitys- ja sähköenergian kulutusta. Kerätty mittaustieto siirretään Turun ammattikorkeakoulun MySQL-tietokantaan. Kertyneitä mittaustietoja hyödynnetään Turun amk:n rakennus- ja konetekniikan opinnoissa sekä Satakunnan ammattikorkeakoulun aurinkolaboratorion kehityskohteissa. Opinnäytetyössä esitetään tutkimuskohteena olevien Huistuppula 2- ja Huistuppula 4 - kiinteistöjen mittausjärjestelmän mittapisteiden sijainnit ja tyypit sekä määritellään mittaussyklit ja tietojen tallennusmuoto. Opinnäytetyö sisältää mittausdatan keruun aloittamiseksi esimerkkejä käyttöliittymän toteutuksesta ja alkuvaiheen tutkittavista seurantakohteista. Tutkimuskohteisiin liittyy useita muitakin eri aihealueita käsitteleviä opinnäytetöitä. Mittaustietojen keräämiseen liittyväohjelmisto ja mittaustietojen analysointi eivät sisälly tähän tutkimukseen.
Talotekniikka-alan osaamisen muutostarpeet ja niiden vaatima koulutusympäristöjen kehittäminen
Nestekiertoisen lämmöntalteenottojärjestelmän olosuhdeselvityksessä huomioitavat asiat : CaseTAMK
KNX-järjestelmällä toteutetut malliratkaisut omakotitaloon
Työssä perehdyttiin 6070-lukujen kerrostalojen energiatehokkuuden parantamiseen. Työn menetelmäkuvauksissa keskitytään sellaisiin korjaustapoihin, jotka ovat yleisesti käytössä. Tavoitteena oli saada eräänlainen ohjekortti kerrostalojen isännöitsijöille ja hallituksille suunniteltaessa kaikkia koskevaa asiaa: energiansäästöä vuonna 2016. Päättötyö on lyhyt tutkimus tästä aiheesta. Työssä kuvailen ja vertailen erilaisia energiakorjaustapoja. Niitä ovat muunmoassa ikkunaremontit, ilmastointiremontit ja julkisivuremontit. Myös taloyhtiön käyttäjät voi vaikuttaa energiankulutukseen esimerkiksi suihkunkäyttötottumuksilla ja tehokkaalla tuuletuksella. Opinnäytetyöstä tuli kohtuullisen helposti luettava tietopaketti, josta lukija varmastikin löytää uusia ideoita energiakorjauksiin. Energiakorjaukset kun kannattaa yhdistää aina johonkin peruskunnostusremonttiin.
Käytönopastusmateriaalin koostaminen ja tuotteistaminen
Tiivistelmä: Työn tavoitteena oli koota tietopaketti, joka yhdistää teoreettista ja teknistä osaamista lämpöhäviölaskennasta. Ohjeen tarkoitus on auttaa aloittelevaa suunnittelijaa sisäistämään työvaihe nopeammin ja oppia yhtenäiset toimintatavat. Mestarityössä on pyritty keräämään oleellisimmat tiedot määräyksistä, alan kirjallisuudesta, eri ohjeista ja vakiintuneista käytännöistä. Tuloksena onnistuttiin kokoamaan tärkeimmät tiedot yhteen ohjeeseen, jota perehdytettävä voi käyttää apuna suullisien ohjeiden ohella. Kaiken kaikkiaan, monimutkaisesta ja laajasta aiheesta luotiin ohjeeksi sopivan kevyt ja selkeä paketti. Työsuoritukseen painottuva työ antaa konkreettisia ohjeita lämpöhäviölaskennan suorittamiseen ja tekee ruudunkaappausten avulla työkalut tutuksi.
Tiivistelmä:Opinnäytetyön aiheeksi valittiin ilmanvaihtoa ja sisäilmastoa käsittelevä kestävän asumisen opas. Opinnäytetyön ohessa valmistui Talotekniikka Koivuluoma Oy:n käyttöön tuleva ilmanvaihdon käyttöopas. Opinnäytetyössä luodaan katsaus erilaisiin ilmanvaihtojärjestelmiin ja käydään läpi rakennuksen sisäilmaston perusteita ja käsitteitä. Opinnäytetyössä tutustuttiin myös sisäilmaston vaikutuksiin ja Sisäilmastoluokitus 2008:n antamiin ohjeistuksiin rakennusten sisäilmastosta. Opinnäytetyön aihe rajattiin koskemaan huoneistokohtaisella tuloja poistoilmanvaihtojärjestelmällä varustettuja uudiskohteita. Opinnäytetyön tavoitteena on antaa lukijalle selkeä kuva nykyaikaisista ilmanvaihtojärjestelmistä ja sisäilmastolle asetetuista tavoitteista ja määräyksistä. Opinnäytetyön asukaskyselyssä selvitettiin neljän Etelä-pohjanmaalla sijaitsevan pienkerrostalon ja kuuden omakotitalo asukkaiden kokemuksia sisäilmastosta ja ilmanvaihdon käyttöopastuksesta. Käyttäjäkyselyn vastausprosentiksi saatiin 78 %. Käyttäjäkyselyn perusteella selvisi, että käyttäjän saaman käyttöopastuksen laadulla on selkeä merkitys siihen käytetäänkö ilmanvaihtoa oikeaoppisesti. Talotekniikka Koivuluoma Oy:n käyttöön tulevan oppaan tavoitteena oli kitkeä käyttäjäkyselyssä havaittuja ongelmakohtia ja antaa asukkaalle tehokasta käytännön opastusta ilmanvaihdon käyttöön ja huoltoon. .
Rakennushankkeen takuuajan taloteknisen valvonnan kehittäminen
Sähkösuunnittelutoimistojen suunnitteluprosessin yhdenmukaistaminen ja kehittäminen
Työn tarkoituksena on selvittää Suomessa vielä hieman tuntemattoman polyureapinnoitteen mahdollisia käyttökohteita LVI-sovelluksissa. Työssä esitetään myös pinnoitusmenetelmät sekä työturvallisuustoimenpiteet ja mahdolliset käyttörajoitukset. Työn tilaajana on Pohjolan Pintamestarit Oy, joka on käyttänyt kyseistä pinnoitetta teollisuuden eri kohteisiin sekä vesikatteiden pinnoituksiin ja etsii uusia käyttömahdollisuuksia tuotteelle. Polyurea on kaksikomponenttinen, elastinen ja nopeasti kuivuva pinnoitemateriaali. Erityisen hyvien ominaisuuksien ja laajojen käyttöolosuhteiden ansiosta pinnoite luo paljon käyttökohteita mm. teollisuuteen ja rakennusalalle. Pinnoite on ollut käytössä ulkomailla jo vuosikymmeniä. Työssä selvitettiin erilaisia tutkimuksia ja aineistoja hyväksikäyttäen soveltuvuutta LVI-kohteisiin. Työmenetelmien selvityksessä käytettiin hyödyksi myös Pohjolan Pintamestareiden ammattitaitoa. Työn tavoite saavutettiin ja mahdollisesti polyureapinnoite tulee olemaan tulevaisuudessa vaihtoehto putkistojen pinnoituksiin robottitekniikan kehittyessä ja tullessa markkinoille. Nykyisin polyurealla voidaan pinnoittaa säiliöitä sekä muita LVI-sovelluksia. Polyurean tietoisuuden lisääntyminen kasvattaa myös pinnoitteen käyttöä.
Talojen rakentaminen ja talotekniikka
Valvonta-alakeskus ja sen valmistus johtosarjoilla
Pientalon hybridilämmitysjärjestelmän automatisointi
Taloautomaation sovellutukset kiinteistöissä
Opinnäytetyö liittyi kahteen rakenteilla olevaan omakotitaloon, joihin luotiin oppilastöinä tiedonkeruujärjestelmä mittaamaan talojen eri ominaisuuksia. Opinnäytetyön tavoitteena oli tuottaa dokumentit tiedonkeruujärjestelmän suunnittelua, laitteiden asennusta sekä järjestelmän ylläpitoa varten. Työssä esitellään valmistuneet dokumentit, kuvaillaan automaatioprojektin kulkua yleisesti sekä käydään läpi automaatioprojektin dokumentointiin liittyviä standardeja. Työn tuloksena oli asennettavien laitteiden ja järjestelmien kytkentään, johdotuksiin ja kaapelointiin liittyvä suunnitteludokumentaatio. Dokumentaatiosta käy ilmi muun muassa mittauspiirien johdotuksia ja kytkentöjä mittausantureilta mittauskaappiin ja sieltä edelleen järjestelmän mittauskorteille. Dokumentaatiossa kuvattiin myös mm. laitteiston sijoittelu mittauskaapissa.
Elinkaariarviot päiväkoti Kamomillassa : väliraportti
Lämmitysverkoston perussäätö
Tiivistelmä.
Tässä opinnäytetyössä tutustuttiin KNX-kiinteistöautomaatiojärjestelmään ja tavoitteena oli laatia ohjeistus KNX-järjestelmällä toteutettavan kohteen dokumentointiin. KNX-kiinteistöautomaatiojärjestelmä on standardisoitu maailmanlaajuisesti Se takaa laitteiden yhteensopivuuden laitevalmistajasta riippumatta sekä laitteiden ohjelmoinnin yhdellä yhteisellä ohjelmalla. Järjestelmällä saadaan yhdistettyä kaikki kiinteistön sähköiset toiminnot yhtenäiseksi toimivaksi kokonaisuudeksi. KNX-järjestelmän laitteet ovat älykkäitä laitteita, joissa äly sijaitsee itsessään, ja ne keskustelevat keskenään väylän avulla. KNX-kiinteistöautomaatiojärjestelmä yleistyy nopeasti ja tarjoaa kiinteistöissä energiansäästöä, mukavuutta ja sitä on helppo muunnella.    Opinnäytetyössä muodostettiin kokonaiskuva KNX-kiinteistöautomaatiojärjestelmällä toteutettavan kohteen tehtävistä. Työssä annettiin ohje sähkösuunnittelijalle suunnitelmista ja siitä, mitä niissä tulisi esittää, jotta ohjelmointi- ja asennustyön suorittaminen olisi sujuvaa. Urakoitsijan näkökulmasta työssä käytiin läpi tarkastuksia ja mittauksia, joita järjestelmällä toteutettavaan kohteeseen tulisi suorittaa ennen kohteen luovutusta rakennuttajalle.    KNX-kiinteistöautomaatiojärjestelmä on vielä monin paikoin uusi asia monille yrityksille, eikä siitä ole vielä muodostunut yhtenäistä toimintaperiaatetta, jota kaikki yritykset noudattaisivat. KNX-järjestelmällä toteutettavan kohteen dokumentoinnin merkitys korostuu entisestään, joten ohjeistuksen laatiminen oli ajankohtaista.
Puhdistettava talotekniikka : Siivouksen ja talotekniikan yhteisvaikutus koulurakennusten sisäilmastoon
Opinnäytetyön aiheena oli Caverion Suomi Oy:n Oulun toimipisteen etävalvomopalvelun taloteknisten järjestelmien tietoliikenneyhteyksien kartoittaminen, kehittäminen, suunnittelu ja toteutus. Valvomo- ja huoltopalvelun järjestelmien modernisoinnilla tavoiteltiin turvallisempaa ja joustavampaa selkeästi hallinnoitavaa kokonaisuutta vähemmillä ulkoisten palveluntarjoajien palveluilla. Näiden ominaisuuksien myötä järjestelmästä haluttiin samalla kehittää kustannustehokkaampi paketti. Työn tavoitteena oli edistää ja päivittää nykyistä järjestelmää kohti edellä mainittuja tavoitteita. Työssä pohditaan etävalvomojärjestelmän tietoliikenneyhteyksien tarvetta ja vaatimuksia kiinteistöautomaation ja kulunvalvontalaitteiston kannalta käytettävyyden ja tietoturvallisuuden näkökulmasta. Aihetta pohjustetaan teoriaosuudella, jossa tutkitaan nykypäivän taloteknisten tietoverkkojen turvallisuutta ja kehitysnäkymiä. Työssä käydään läpi myös tietoliikenneyhteyksien päivityksiin käytetyn laitteiston valintakriteerejä ja toimintaa sekä järjestelmän toteutuksen etenemistä. Projektiin kuului myös muita tämän työn ulkopuolella tehtyjä valvomopalvelimien ohjelmointi- ja muutostöitä. Näitä ohjelmointi- ja muutostöitä tehtiin asiantuntijoiden avustuksella sekä omalla aikaisemmalla kokemuksella Caverion Suomi Oy:n palveluksessa. Työn aloitus oli aikaisemmasta talotekniikka-alan työkokemuksesta huolimatta haastava, mutta kohdekartoitusta tehdessä asiantuntijoiden avustuksella oikeat suuntaviivat alkoivat hahmottua. Etävalvomon tietoliikenneyhteyksien päivitystyö onnistui suunnitelmien mukaisesti ja suurempia tuotantokatkoja ei tullut. Seuranta-aikana järjestelmä on todettu varmatoimiseksi ja sen monipuolisilla ominaisuuksilla saadaan ratkaistua useat verkottuneiden talotekniikkalaitteistojen tarjoamat haasteet.
Tiivistelmä: Tämän opinnäytetyön tavoitteena on selvittää rakennusautomaatiojärjestelmän ja talotekniikan auditoinnilla saavutettavaa energiansäästöä sairaalarakennuksessa. Auditoinnin tavoitteena on varmistaa rakennusautomaatiojärjestelmään liitetyn talotekniikan toimivuus ja energiatehokas käyttö. Kuuteentoista HUS-kuntayhtymän sairaalakiinteistöön tehtiin rakennusautomaatiojärjestelmien auditointi vuoden 2011 lämmitys- ja jäähdytyskausien aikana. Auditoinnit tuottivat toimenpide-ehdotuksia, joilla tehostettaisiin merkittävästi sairaaloiden energiatehokkuutta heikentämättä tilojen olosuhteita. Seurantaan valittiin kaksi sairaalakiinteistöä (A ja B), joissa toimenpiteitä toteutettiin valittujen urakoitsijoiden kanssa syksyllä 2011. Toteutuksia seurattiin urakoitsijoiden tuottamien raporttien perusteella. Energian kulutusta seurattiin sähkön ja lämmön osalta kiinteistöissä olevan RYHTI-järjestelmän tuottamien energianseurantaraporttien avulla. Seurantajakson aikana saatiin toimenpiteiden avulla vähennettyä lämmitysenergian kulutusta sairaala A:ssa 7,7 % ja sähköenergian kulutusta 5,8 %. Sairaala B:ssä lämmitysenergian kulutus väheni 14,7 % ja sähköenergian kulutus 6,8 %. Opinnäyteyön tuloksien perusteella päädyttiin seuramaan rakennusautomaatiojärjestelmässä tehtyjen muutosten pysyvyyttä keskitetyllä etävalvonnalla ja energiakulutuksen seurantaa parannettiin energiamittareiden etäluennalla. Rakennusautomaation auditointi suoritetaan kolmen vuoden välein.
Tarkastuslista : ilmanvaihdon mittaus- ja säätötyöt
Päiväkotien sisäilman laadun tutkimus Tampereella 2010 - 2011 : Mittaukset ja taloteknisten järjestelmien toimivuus
Projektijohtaminen saneerausurakassa
Ilmanvaihtolämmitys passiivienergiarakentamisessa
