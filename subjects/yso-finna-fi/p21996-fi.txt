http://www.yso.fi/onto/yso/p21996 ammattikeittiöt
ammattikeittiöt ammattikeittiöt
Ammattikeittiöiden energiankulutus voidaan puolittaa
Tuotantokeittiöprosessien kehittäminen Lohjan kaupungissa
RMenu - palvelevan ruokakonseptin kannattavuuden tarkastelua
Asiakastyytyväisyys asiakkaan näkökulmasta Kurun metsäoppilaitoksessa
Ammattikeittiöiden eri tuotantotavat : Mahdollisuus kehittää julkisia ruokapalveluita
Tietotekniikan hyödyntäminen ruokatuotannossa : Jamix ruoka-reseptiohjelman käyttöönotto Tampereen kotitalousoppilaitoksessa
Helsingin juutalaisen seurakunnan keittiöremontin suunnittelu ja toteutus
Osaamiskartoitus : case: Lappeenrannan palvelukeskussäätiö
RUOAN KYLMÄVALMISTUS : Menetelmän soveltuvuus Oulun Serviisin tuotantoon
Luomulihan käyttö ammattikeittiöissä
Opinnäytetyön aiheena oli tutkia, esitellä ja kehittää ammattikeittiön saneerausprosessia. Työssä pyrittiin analysoimaan tilojen rakenteellista toimintaa sekä havainnollistamaan rakennusprosessia kahden toisistaan rakenteellisesti poikkeavan esimerkkikohteen kautta. Ammattikeittiöt ovat työympäristöjä, joiden peruskorjaaminen toiminnan ylläpitämiseksi on välttämätöntä tiloilta vaaditun korkean hygieniatason vuoksi. Opinnäytetyö syntyi kahden peräkkäisen kohteen työnjohtotehtävissä VRP- Rakennuspalveluiden Tampereen yksikön palveluksessa. Molempia kohteita yhdistää ammatti tai ammattiin tähtäävä ravintolakeittiötoiminta. Työn tavoitteena oli tuottaa korjaustyön johtamisen, hankesuunnittelun ja materiaalivalintojen tueksi tietoa töiden toteuttajan näkökulmasta. Työn tarkoitus oli rohkaista keittiötoimintaa harjoittavaa toimijaa arvioimaan peruskorjausten merkitystä ja tarvetta ennen kuin mahdolliset piilevät ongelmat johtavat vakaviin rakenteellisiin haittoihin. Keittiötilojen peruskorjaustyöt pyrittiin toteuttamaan kiivastahtisella aikataululla niiden tilaajalle aiheutuneiden tuotantokatkosten taloudellisten vaikutusten minimoimiseksi. Peruskorjausten yhteydessä pintojen uusimisen lisäksi voidaan korjata toiminnassa havaittuja tilajärjestelyjen aiheuttamia epäkohtia sekä toteuttaa useita teknisiä uudistuksia joilla kyetään parantamaan tilojen kulutuskestävyyttä ja vaikuttamaan käyttökustannuksiin. Työn tuloksena todennettiin toimintalähtöisen ja huolellisesti yhteen sovitetun suunnittelun merkitys ajallisesti haastavan hankkeen laadukkaan lopputuloksen kannalta.
Keittiössä on käytettävissä erilaisia kuormituksen ja riskin arvioinnin mittausmenetelmiä. Riskinarvioinnilla tarkoitetaan työssä esiintyvien vaarojen tunnistamista. Riskin suuruus muodostuu vaaratilanteiden mahdollisista seurauksista ja niiden esiintyneisyyden todennäköisyydestä. Kuormituksella tarkoitetaan ihmisen fyysisten ja psyykkisten ominaisuuksien käyttöä työssä ja työprosesseissa. Opinnäytetyön tavoitteena oli ravintola Solinan keittiön tilojen toimivuuden ja ergonomisten haittojen kartoittaminen sekä niihin kohdistuvien parannusehdotusten esilletuominen. Opinnäytetyö on tyypiltään laadullinen, ja se sisältää kvalitatiivisia menetelmiä. Menetelmänä käytettiin havainnointia, teemahaastatteluja sekä työpisteiden valokuvaamista. Tuloksista kävi ilmi että työntekijät kokivat lämpötilan vaihtelua, siihen voidaan osittain vaikuttaa. Kahvitukset tulisi järjestää mahdollisimman lähellä keittiötä, jolloin siirtymiset paikasta toiseen eivät kuormittaisi. Säädettäviä työtasoja tulisi olla enemmän, tuotteet tulisi sijoittaa rystytason ja hartiatason välille ja toimistotilan näyttöpäätetyöpiste täytyisi uudistaa. Keittiössä toimenpiteitä vaatisi vihannesleikkurin terien uusiminen ja lattiakaivojen suojaritilöiden huoltaminen. Lounasaikaan ravintolasalin ruuhkaa voitaisiin helpottaa muuttamalla linjastojen suuntaa. Jätteiden lajitteluun ehdotettiin pienempiä bioastioita ja lastauslaiturin portaiden korjausta.
Turvallisuusosaamisen kehittäminen catering-alan oppimisympäristöissä
Ammattitaitoisten ravintolakokkien siirtyminen pois ravintolatyöstä aiheuttaa ammattitaitovajeen ravintolakeittiöissä. Tutkimuksen tarkoitus on selvittää mitkä syyt aiheuttavat ravintolakokkien siirtymisen pois ravintolakeittiöistä. Tutkimuksesta käy lisäksi ilmi mille aloille kokit lähtivät. Tämän opinnäytetyön tarkoituksena on tuoda esiin poislähtöön johtavat ongelmat, joihin esimiehet voivat puuttua johtamistoiminnassa.     Teoreettisen viitekehyksen luomiseksi tutkimuksessa käsiteltiin ensin ravintolatyön työolosuhteita. Lisäksi määriteltiin mielekäs ja hyvä työ sekä se, millä keinoilla esimiehet voivat sitouttaa henkilöstönsä.     Työn empiirisessä osassa tarkasteltiin kahdeksan eri ruoka-ravintolan 14 kokin urapolkuja. Pois lähteneistä kokeista oli alaa sivuavissa töissä kahdeksan ja alan ulkopuolelle oli siirtynyt kuusi kokkia. Toinen aineisto saatiin haastattelemalla samojen ravintoloiden esimiehiä ja selvittämällä heidän käsityksiään alanvaihtajista.     Tutkimusmenetelmäksi valittiin kvalitatiivinen eli laadullinen tutkimus. Aineisto kerättiin teemahaastattelun avulla. Tutkimuksessa haastateltiin ravintolakeittiöistä lähteneet kokit sekä ravintoloiden kahdeksan esimiestä. Teemahaastattelun materiaali analysoitiin ja luokiteltiin. Tutkittavat luokiteltiin ketjuravintoloiden ja yksityisten ravintoloiden esimiehiin, sekä ravintola-alaa sivuaville ja siitä poikkeaville ammattialoille siirtyneisiin ravintolakokkeihin.    Tutkimustulokset vahvistivat käsityksiä siitä, että osa ravintolakokeista jää ravintolatyötä sivuaviin ammatteihin; cateringkeittiöihin ja elintarviketeollisuuteen tai – tukkukauppaan ja opetustyöhön. Suurta merkitystä alanvaihtoon ei ollut sillä, ovatko kokit työskennelleet ketjuravintoloissa tai yksityisissä ravintoloissa. Ammatillisesti orientoituminen suojaa kokkeja alanvaihdolta, ja urautuminen ja uupuminen lisäävät alan jättämistä.     Tutkimuksen tuloksista merkittävimmäksi alanvaihdon syyksi muodostuivat kokkien kokema alipalkkaus, työpaikkakiusaaminen ja ravintola-alan epäkiitolliset työajat ikääntyville ja perheellisille kokeille.
Laatu ja laadun johtaminen ravintolan keittiössä
Kokkiprokkis
Ammattikeittiön energian CO2 -päästöt : Case : Juankosken tuotantokeittiö
Ruokaturvallisuuden tulevaisuuden haasteet ammattikeittiöissä 2020 : ruokaturvallisuus on alan toimijoiden yhteinen haaste?
Tiivistelmä:.
Kestävän kehityksen huomioon ottaminen ammattikeittiötyössä : opas kestävään kehitykseen Joensuun kaupungin ravintopalveluissa
Joukkoruokailulla tarkoitetaan muun muassa päiväkotien, koulujen ja työpaikkojen tarjoamaa päivittäistä ruokapalvelua. Jotkut ruokapalveluita tarjoavat ammattikeittiöt ovat siirtyneet perinteisestä keskuskeittiömallista cook and chill-menetelmään. Tällä tarkoitetaan ruoan valmistamista, jäähdyttämistä, säilyttämistä, ruoan jakelemista kylmänä, uudelleen lämmittämistä palvelukeittiöllä ja sen jälkeen tarjoilemista.     Menetelmän etuina ovat muun muassa kustannusten ja hävikin hallinta sekä ennen kaikkea ruokakuljetusten helpottuminen, kun ruokaa toimitetaan lämpimän sijasta kylmänä. Cook and chill-menetelmän yksi haaste on oikeanlaisen reseptiikan kehittäminen. Erilaiset menetelmät ja raaka-aineiden käyttäytyminen asettavat ruoan valmistamiselle toisenlaisia kriteereitä kuin perinteinen suurkeittiö-reseptiikka. Tavoitteena kuitenkin kaikessa ruokapalvelutoiminnassa on kustannustehokkuuden lisäksi laadukas lopputuote ja asiakkaan tyytyväisyys.    Tässä opinnäytetyössä on perinteisiä kalakeitto- ja linssikasviskastike-reseptejä muokattu cook and chill-menetelmälle soveltuvaksi. Muokatut reseptit valmistettiin käytännössä ja asetettiin aistinvaraiseen arviointiin ulkopuolisen raadin tarkasteltavaksi. Keitosta ja kastikkeesta arvioitiin eri ominaisuuksien eroja verrattuna perinteiseen reseptiin.    Oletetut erot reseptien välillä osoittautuivat näiden tulosten mukaan varsin pieniksi, joidenkin ominaisuuksien osalta jopa olemattomiksi. Kukin keittiö löytää omilla laitteillaan, henkilökunnallaan ja tavoillaan parhaan mahdollisen reseptiikan valmistamalleen ruoalle. Tämän opinnäytetyön tuloksista voi kuitenkin hyötyä ja ottaa suuntaa, kun uutta menetelmää ja reseptiikkaa lähdetään suunnittelemaan ja toteuttamaan.
Suklaajälkiruoat ja niiden valmistamisen haasteet ammattikeittiössä
Metos koulutuksen toteutuminen ja asiakastyytyväisyys
Tämän opinnäytetyön tarkoituksena on selvittää kuinka ravintolat voisivat hyödyntää ruokalistaa markkinoinnin välineenä mahdollisimman tehokkaasti. Työ on jaettu johdantoon, tietoperustaan, tutkimusosuuteen, jonka osia ovat havainnointi ja haastattelut. Opinnäytetyön lopussa on pohdintaa ja kehitysehdotuksia ruokalistan laatimiseksi siten, että se tukisi ravintolan markkinointia ja olisi entistä tärkeämpi väline myyntityössä.Johdannon jälkeen työssä perehdytään ruokalistan suunnittelun lähtökohtiin, kuinka ruokalistaa käytetään osana ravintolan myynti- ja markkinointiprosesseja ja esitellään tutkimuskohteet.Tässä osuudessa selviää kuinka ruokalistan rakenne suunnitellaan ja millä keinon asiakkaan ostopäätökseen yritetään vaikuttaa asiakaslähtöisesti. Ruokalistan tärkeys myynnin ja markkinoinnin välineenä tulee esille näissä kappaleissa. Tietoperusta perehtyy myös ruokalistan asetteluun ja kuinka oikein suunnitellulla asettelulla ruokalistalla voidaan vaikuttaa myyntiin ja kuinka ruokalistaa pystytään hyödyntämään markkinoinnissa ja ennakkokäsitysten luomisessa. Työn toisessa osassa havainnoidaan asiakkaiden ja henkilökunnan vuorovaikutusta, ja kuinka ruokalista tukee tätä toimintaa ja miten asiakkaat perehtyvät listaan. Tutkimustyö perustuu haastatteluihin, joissa kartoitettiin ruokalistan tarjoaman informaation ja emootion vaikutusta asiakkaan ostopäätökseen. Lisäksi tutkimuksessa on kartoitettu onko ruokalista tavoittanut haastateltavia ennen varsinaista asioimista ravintolassa, eli ruokalistan markkinoinnillista osuutta ja arvoa liiketoiminnalle.Opinnäytetyö päättyy pohdintaan ja kehitysehdotuksiin. Tässä osassa arvioidaan tutkimukseen osallistuneiden ravintoloiden onnistumista asiakkaiden näkökulmasta ruokalistasuunnittelussa. Pohdinta käsittelee vaihtoehtoja ruokalistan käyttämisessä markkinoinnissa, sekä varsinaisessa myyntityössä. Kuinka ruokalistan ulkoasu, ruokien kuvaukset ja muu ilme vastaa muuta ravintolan imagoa, haastateltavien näkökulmasta. Yhdistävätkö asiakkaat ravintoloihin tiettyjä värejä, kuvia, logoja taikka iskulauseita, ovatko ravintolat onnistuneet luomaan itselleen imagoa.
Ravintola Tallin kokkausillat osana opiskelijoiden hyvinvointia Mikkelin ammattikorkeakoulussa
Kestävä kehitys ammattikeittiössä - Case Päiväkoti Lumikki
Ruokatuotantoprosessit Outokummun kaupungin ateriapalvelukeskuksessa
Karitsanlihan käyttö ammattikeittiöissä
Sähköinen tilausjärjestelmä. : Case ravintola Prikka.
Ruokalista osana ravintolan markkinointia ja palveluprosessia
Lisäarvoa ammattikeittiöiden toimitusprojekteihin yhdessä yrityskumppanin kanssa
Salaattien mikrobiologinen laatu ammattikeittiöissä Ylä-Savon terveydenhuollon kuntayhtymän alueella
Omavalvonta ruokapalveluyrityksissä -koulutustarvekartoitus
Ekologista tehokkuutta ammattikeittiöiden puhtaanapitoon
Ammattikeittiön laitteiden julkinen hankinta : Case BarLaurea
Laskennallinen malli julkisten ammattikeittiöiden ruoanvalmistuslaitteen kilpailuttamiseen
Ruokaohjeita selkokielellä : toiminnallinen kehittämishanke
Kehittämisideoita Vaasan  ammattiopiston suurkeittiöopetukseen
Keittiötyöympäristön kehittäminen : Kehittämishankkeen loppuraportti = Työsuojelurahaston hanke nro 102436
Multaperunoista kylmävalmistukseen : ammattikeittiön ruokatuotantotapojen vaikutusten arviointi
Luomuelintarvikkeiden käyttöönoton haasteet ja mahdollisuudet ammattikeittiöissä
Lähiruoan käyttö keskisuomalaisissa ammattikeittiöissä
Tiivistelmä.
Ruokaketjun alueellisen verkostomallin kehittäminen Oulun Eteläisen alueella : RuokaNET-hankkeen loppuraportti
Ammattikeittiö saneerauskohteena
Biosignaalimittaukset osana suurkeittiötyön fyysisen kuormittavuuden hallintaa tulevaisuudessa - case Myontec Oy
Lähiruoan käyttö julkisen sektorin ammattikeittiöissä : paikallisen ruoan käytön ja siihen liittyvän päätöksentekoprosessin analysointia julkisen sektorin ammattikeittiöissä Suonenjoella, Kiuruvedellä, Kuopiossa sekä Juankoskella : ruokatuotantosektorin aluetaloudellinen hyöty Pohjois-Savossa
Tämän työn toimeksiantaja on Saarioinen Oy:n HoReCa-markkinointi. Työn tavoitteena oli saada opinnäytetyöstä HoReCa-markkinoinnille kehitystyökalu, jota osasto voi hyödyntää vastatakseen entistä paremmin asiakkaidensa tarpeisiin. Tämä työ on yksi osa toimintasuunnitelmaa, jonka HoReCa-markkinointi on laatinut reseptipalvelun kehittämiseksi. Opinnäytetyön tarkoituksena oli selvittää, miten Saarioinen Oy:n HoReCa-markkinointi voi vastata ammattikeittiöiden tarpeisiin reseptiikan osalta nyt ja tulevaisuudessa. Tarkoituksena oli saada tietoa siitä, missä ammattikeittiöt kokevat olevan suurimmat puutteet ja kehityksen kohteet Saarioinen Oy:n reseptipalvelun suhteen. Lisäksi työssä kartoitettiin Logica Oy:n AROMIn hyötyjä sekä haasteita ja ammattikeittiöiden mielipiteitä siitä, parantaisiko AROMIn käyttöönotto Saarioisilla asiakassuhdetta.     Työssä toteutettiin esitutkimus, jossa vertailtiin kolmen suurimman ruokatalon hyviä ja huonoja puolia liittyen tuotetietohakuihin ja reseptipalveluihin. Lisäksi työssä toteutettiin kolme puolistrukturoitua teemahaastattelua, jotka suoritettiin Kangasalan kunnan ruokapalvelussa, Tampereen Aterialla sekä Logica Oy:ssä. Kangasalan kunnan ruokapalvelusta haastateltiin ruokapalvelupäällikkö Päivi Lehteä sekä kahta ravitsemisesimiestä, Iiris Kylväjää ja Tuija Karvista, Tampereen Aterialta Aromi-pääkäyttäjä Elina Mäkistä sekä Logicalta asiakaspalvelupäällikkö Virpi Saloa.                                             Esitutkimuksen ja teemahaastatteluiden tulokset antoivat laadullista tietoa eri näkökulmista HoReCa-markkinoinnin reseptipalvelun kehittämisen tueksi. Työssä on esitelty konkreettisia toimenpiteitä, joita Saarioinen Oy voi tehdä reseptipalvelun kehittämiseksi.  Tuloksista käy myös ilmi ammattikeittiöiden tarpeet ravintoainetietoihin, ravintosisältötietoihin, viestintään sekä Sinfos-tuotetietopankkiin liittyen.                                                Asiasanat: Saarioinen Oy, reseptipalvelu, AROMI, HoReCa.
Sisäisten ruokatilausten sähköistäminen : Case: Ranuan kunta
Hiljaisen tiedon välittäminen ravintolakeittiön johtamisessa : case: Amarillo Lahti
Ammattikeittiöt aikovat lisätä luomun käyttöä
Teema nova : Meira Novan tuotelehti HoReCa-alan ammattilaisille
Ruoan valmistuksen tuotantovaihtoehdot tulevaisuudessa Kurikan kaupungissa
Keskitetty ruoanvalmistus : uuden tuotantomallin toteutus ja arviointi Tampereen Aterian Tesoman alueellisella tuotantokeittiöllä
Ruokapalveluyksikön hankintojen kehittäminen kestävän kehityksen tavoitteiden suuntaisesti
Puhtaanapidon kehittäminen Pirkankoivun ravintokeskuksessa
Aitojamakuja.fi ammattikeittiöiden ja paikallisten yritysten yhdistäjänä
Toimipisteopas Pähkinärinteen päiväkodin keittiölle
Ammattikeittiön toiminnallinen suunnittelu
Hotelli Scandic Oulun keittiötoiminnan suunnittelu ja toiminnan aloittaminen
Ammattikeittiöt ja lähiruoka Etelä-Karjalassa
Pienet ja keskisuuret tavarantoimittajat HoReCa-tukkukaupan yhteistyökumppaneina
Ympäristöväittämien käyttö ammattikeittiölaitteiden markkinointiviestinnässä
Opinnäytetyössä toteutettiin toimipisteopas Pähkinärinteen päiväkodin keittiöön Vantaan tilapalvelut Oy:lle. Työ on produktityyppinen. Raportti koostuu tietoperustasta ja toimipisteoppaasta.    Tietoperustassa käydään läpi perehdyttämiseen liittyvää teoriaa sekä siihen velvoittavaa lainsäädäntöä. Siinä esitellään perehdyttämismalleja sekä perehdyttämisprosessin sisältö ja eteneminen. Teoriaa verrataan Vantaan tilapalvelut Oy:llä käytössä oleviin toimintatapoihin. Teorian perusteella tehtiin rajaus toimipisteoppaan sisällöstä.     Pähkinärinteen päiväkodissa on palvelukeittiö. Palvelukeittiöllä tarkoitetaan keittiötä, jossa ei valmisteta lämmintä ruokaa itse, vaan ruoka tulee keskuskeittiöltä lämpölaatikoissa. Aamupala ja välipala valmistetaan päiväkodin keittiössä. Keittiössä työskennellään yksin. Toimipisteoppaan tarkoituksena on auttaa sijaisia sekä uusia työntekijöitä sisäistämään keittiön työtehtävät.     Toimipisteopas sisältää yksityiskohtaisen ohjeistuksen keittiön työtehtäviin. Siinä kuvataan päivän kulku työvaiheineen sekä annetaan ohjeita ongelmatilanteita varten. Toimipisteoppaassa on myös tilauksia, omavalvontaa ja raportteja käsittelevät osat. Se julkaistaan sekä paperisena että sähköisenä versiona.    Toimipisteoppaasta kerättiin palautetta esimieheltä, eri toimipisteissä työskentelevältä kiertävältä ruokapalveluvastaavalta ja keittiötyöntekijältä. Esimieheltä saadun palautteen pohjalta toimipisteopasta muokattiin. Työntekijät pitivät opasta selkeänä ja perusteellisena.
Keinoja biojätteen vähentämiseksi : Kirkkokadun yksikön opiskelijaravintola
Luomun lisääminen Etelä-Pohjanmaan sairaanhoitopiirin hankintarenkaan keittiöissä
Omavalvontasuunnitelman päivittäminen ja sisäisen auditointijärjestelmän luominen liikenneasema OnnenLiekkiin
Parkanon seurakunnan keittiön saneeraustyö
Tässä opinnäytetyössä laaditaan Forssan ammatti-instituutin ammattikeittiölle perehdyttämissuunnitelma. Opinnäytetyö on lisäosio Forssan ammatti-instituutin yleiseen  perehdyttämissuunnitelmaan, jonka kaikki taloon tulevat työntekijät käyvät läpi esimiehensä ja muiden talon johtohenkilöiden kanssa.  Opinnäytetyön teoriaosuudessa käsitellään perehdyttämistä, työnopastusta, oppimista ja ohjausta. Perehdyttäminen koetaan usein vaikeana ja turhana sekä liikaa aikaa vievänä tapahtumana. Hyvin suunniteltu ja toteutettu perehdyttäminen sekä työnopastus maksavat itsensä monin verroin takaisin. - Ne antavat työntekijälle  mahdollisimman hyvän lähtökohdan uuden työn oppimiselle minimoiden epäselvyydet.   Työssä käsitellään lisäksi ohjaustapahtumaa, koska ammattikeittiön henkilökunta työskentelee päivittäin yhdessä opiskelijoiden kanssa ohjaten heitä erilaisissa työtehtävissä.                                 Perehdyttämissuunnitelman puuttuminen Forssan ammatti-instituutin ammattikeittiöltä on yksi suuri puute uusien sekä pitkään poissa olleiden työntekijöiden perehdyttämisessä.                                         Forssan ammatti-instituutin ammattikeittiön perehdyttämissuunnitelman tavoitteena on luoda yhtenäiset toimintatavat ammattikeittiön henkilökunnan toiminnalle sekä selkeyttää keittiöhenkilökunnan ja catering-alan opettajien päivittäistä yhteistyötä opiskelijoiden parissa.                   Avainsanat: perehdyttäminen, työnopastus, ohjaus.
Keittiöergonomia Ravintola Patruunassa
Tietotekniikan hyödyntämisellä on tärkeä osa ammattikeittiöiden ruokatuotannossa, kaikilla keittiöillä on tarvetta erilaisten tietojen vastaanottamiseen ja käsittelyyn ruokatuotantoprosessin aikana, sitä ennen ja sen jälkeen. Tietotekniikan hyödyntäminen nopeuttaa ja helpottaa tietojen käsittelyä, raportointia ja auttaa ruokatuotantoon liittyvien toimintojen toteuttamisessa. Tämän työn teoreettisena tavoitteena oli selvittää miten ja millaisissa toiminnoissa ammattikeittiöt tietotekniikka hyödyntävät. Työn pääpaino oli reseptiohjelman hyödyntämisessä ja sähköisessä ostotoiminnassa, ostotoiminnasta työssä kuvattiin sähköisen ostamisen vaiheita. Työn teoreettisena taustana käytettiin nykyaikaisia ruokatuotantoprosesseja kuvaavaa kirjallisuutta ja ammattikeittiöiden tietojärjestelmistä tehtyä tutkimusta.                      Työn lähtökohtana oli Tampereen kotitalousoppilaitokseen hankitun uuden reseptiohjelman käyttöönotto ja reseptiohjelman yhdistäminen varasto-ohjelmaan. Työn tavoitteena oli saada uudesta reseptiohjelmasta mahdollisimman suuri hyöty oppilaitoksessa. Käytännön työnä reseptiohjelmaan vietiin sisältöjä niin, että ohjelman toimintoja pystytään hyödyntämään monipuoliseksi. Toinen tavoite työlle oli saada reseptiohjelma ja varastonhallinta-ohjelma toimimaan keskenään, työn valmistumisen jälkeen on tarkoituksena selvittää oppilaitoksen sisäisen sähköisen tilausjärjestelmän käyttöönottamista.                                                                                          Työssä selvitettiin reseptiohjelman käyttäjien näkemyksiä uudesta ohjelmasta. Ruokatuotannossa käytetyt sähköiset tietojärjestelmät eivät tule koskaan valmiiksi, mutta tämä työ on alku sille kehitykselle, miten jatkossa toimintoja kehitetään.                                                                                                Asiasanat: tietotekniikka, ammattikeittiöt, tietojärjestelmät.
Perehdyttäminen Forssan ammatti-instituutin ammattikeittiöllä
Tämän opinnäytetyön tarkoituksena oli kehittää Pirkkalan Tuotantokeittiön pintapuhtausnäytteiden ottamista. Elintarvikelaki velvoittaa omavalvontasuunnitelmassa huomiomaan myös puhtauden valvonnan ja seuraamaan sitä säännöllisesti. Pirkkalan Tuotantokeittiöllä oli olemassa omavalvontasuunnitelmassa ohje ottaa näytteet viidesti vuodessa, mutta tarkempi ja suunnitelmallisempi ohjeistus puuttui. Opinnäytetyöprosessin alussa tutkittiin teoriataustaa pintapuhtaudelle ja pintapuhtausnäytteille sekä määriteltiin keittiön kriittisiä pisteitä pintapuhtauden kannalta. Pirkkalan Tuotantokeittiöllä näytteidenottotavaksi on valikoitunut luminometri. Myös vanhoja näytetuloksia ja kohteita analysoitiin. Lopuksi otettiin pintapuhtausnäytteet Pro Clean –testeillä, kohteet mietittiin huolella, samoin mahdolliset jatkotoimenpiteet. Näytteiden tulokset analysoitiin ja tehtiin suunnitelma seuraavia pintapuhtausnäytteitä varten.
Sisäinen viestintä on nykyaikaisen yrityksen yksi tärkeimmistä voimavaroista. Sisäisen viestinnän sujuminen vaikuttaa suoraan yrityksen toimintaan, sillä sen tehtäviä ovat informointi, perehdytys, sisäinen markkinointi, vuorovaikutteisuus ja keskusteleminen. Työn tarkoituksena oli selvittää sisäisen viestinnän tilaa kohdeyrityksessä, ja sen pohjalta kehittää Ravioli Meilahden viestintää.    Ravioli Meilahti on Suomen suurimman sairaalan yhteydessä toimiva ravitsemiskeskus. Se tekee ateriat sairaalan potilaille, henkilöstöravintolaan ja läheiseen Biomedicum Helsinkiin. Ravioli Meilahden toimintaan kuuluvat myös sairaalan tilaustarjoilut. Työntekijöitä yrityksessä on 85.    Sisäistä viestintää tutkittiin kvantitatiivisellä menetelmällä keväällä 2010. Kysely tehtiin paperilomakkeella mahdollisimman suuren vastaajamäärän saamiseksi, koska kaikilla ei ole mahdollisuutta päästä tekemään kyselyä sähköisesti. Kohderyhmänä oli Ravioli Meilahden koko henkilöstö. Vastaamisaikaa oli viikko. Vastausprosentiksi muodostui 50,5 %. Kyselyssä selvitettiin sisäisen viestinnän tilaa kasvokkaisviestinnän, painetun -ja sähköisen viestinnän osalta. Näistä kasvokkaisviestintää tutkittiin laajimmin, sillä se on keittiössä työskentelyn perusta. Tavoitteena kasvokkaisviestinnän tutkimisessa oli selvittää kokousten laatua työntekijän näkökulmasta. Painettuja -ja sähköistä viestintää tutkittiin kasvokkaisviestintää tukevana toimintona.    Kyselyn keskeisinä tuloksina todettiin, että Ravioli Meilahden sisäinen viestintä on tyydyttävällä tasolla. Tasoa voidaan kuitenkin vieläkin nostaa esimerkiksi kehittämällä viestintää muun kuin suomenkielen edustajien osalta. Tutkimus myös osoitti, että iällä tai sukupuolella ei ole sisäiseen viestintään suoraa vaikutusta, vaan jokaisesta tutkittavasta ikäryhmästä ja sukupuolesta löytyy esimerkiksi sähköisen viestinnän tukijoita. Tutkimuksen vastaukset useissa kysymyksissä olivat asteikon keskivaiheilla. Näin olisikin syytä miettiä, mitä parhaisiin tuloksiin vaadittaisiin.    Tutkimus myös tuotti sanallisia vastauksia, joista saatiin kehitysideoita. Kehitysideoita olivat muun muassa info-taulu päivittäisille asioille, kokouspöytäkirjojen saatavuuden täsmällisyys ja sähköisen viestinnän mahdollisuuksien käyttäminen. Näitä Ravioli Meilahti toteuttaa mahdollisuuksiensa mukaan.
Viking-keittopataryhmän ohjauksen suunnittelu, toteutus ja testaus
Käytänteet luomuelintarvikkeiden ostamisessa : tarkastelussa luomua ostavat ammattikeittiöorganisaatioti
Vuokaruokien valmistusprosessin kehittäminen : Case: Pohjois-Karjalan Sairaanhoito- ja sosiaalipalvelujen kuntayhtymän ravintopalvelut
Ravitsemiskeskus Ravioli Meilahden sisäisen viestinnän nykytila ja tulevaisuus
Opinnäytetyössä tutkittiin Outokummun kaupungin ateriapalvelukeskuksen ruokatuotantoprosessien toimivuutta suunnittelun ja johtamisen näkökulmasta. Tutkimuskohteina olivat työvuorosuunnittelu-, elintarvikkeiden tilaaminen ruokalistan mukaan -, tavaroiden vastaanotto ja varastointi -, ruoanvalmistus-, ruoantarjoilu- ja  omavalvontaprosessit. Prosessit tunnistettiin, avattiin ja kuvattiin. Niihin laadittiin prosessikuvaukset sekä sanallisessa muodossa että prosessikaavioina. Prosessien kehittämiskohteet kartoitettiin ja niihin etsittiin kehittämistoimenpiteitä. Opinnäytetyön tutkimusmenetelminä käytettiin aktivoivaa, osallistuvaa havainnointia ja haastatteluja. Prosessien toiminnan tutkiminen oli tärkeää, koska niitä ei ollut aiemmin tutkittu. Kaikista tutkituista prosesseista löytyi kehittämiskohteita. Yleisenä kehittämiskohteena oli se, ettei ateriapalvelukeskuksella ole palvelusopimuksia asiakkaidensa kanssa. Toinen tutkimuksessa esille tullut ongelma oli tuotannonohjausohjelman vähäinen käyttö. Nämä kehittämiskohteet vaikuttavat useisiin ruokatuotannon prosesseihin. Muut kehittämiskohteet liittyivät työvuorojen suunnitteluun, ruokaohjeisiin, ergonomiaan, ruoan menekin arvioimiseen, työnkulkuun ja omavalvontaan. Prosessityön jatkuessa tärkeä kehittämiskohde on myös prosessimittarien määrittäminen. Jatkotutkimuksen aiheita voisivat olla suunnitteluprosessien tutkiminen tai tässä opinnäytetyössä tutkittujen ruokatuotannon prosessien tutkiminen yksityiskohtaisemmin.
Luomun käyttäjän käsikirja : Viesti luomusta oikein -hanke
"Parempaa ruokaa!" : – Kysely 8.-luokkalaisten kouluruokailusta
Luomutuotteiden lisäämisen mahdollisuudet oppilasravintola Timjamissa
Tulevaisuuden ammattikeittiö on tuotantolaitos
Lähiruokatuotteiden käyttö Lappilaisissa ammattikeittiöissä
Esivalmistellun siivoustyön mallintaminen opetuskeittiöissä kestävän kehityksen mukaisesti  : Tapaus TREDU
Lähi- ja luomuruoan markkinointimahdollisuudet ammattikeittiösektorilla
Työntekijästä kehittäjäksi ammattikeittiötyössä
Ota kevyesti! : hyvinvointia luonnosta
Lähiruokaa Päijät-Hämeen suurkeittiöihin
Ammattitaidon ja osaamisen tarve ammattikeittiöissä : ennakointia Pohjois-Savossa
Luomun tie päiväkotiin : luomuruokailun toteutettavuus ja ravitsemuksellinen merkitys päiväkotilapsille
Historiatietojen hyödyntäminen keittiölogistiikassa : case: Osuuskauppa Hämeenmaa Majoitus- ja ravitsemustoimiala, Amarillo Lahti
Ruokavalio-ohjekirjan kehittäminen Linnan Ateria Oy:lle: Kokopäivälaitosten yksiköt
Opinnäytetyön tavoitteena oli vuokaruokien valmistusprosessin kehittäminen hyödyntämällä maakunnan tuoreita kasviksia.  Kehittämistyössä käytettiin pohjana vakioruokaohjeita. Vuokaruokaohjeiden suunnittelussa otettiin huomioon raaka-aineiden jalostusaste, joka vaikuttaa valmistusmenetelmän valintaan ammattikeittiön ruokatuotannossa. Opinnäytetyön tietoperustassa tarkasteltiin raaka-aineiden käyttöä, laitteiden hallintaa sekä laaduntarkkailua. Ruoan laatuun liittyy lisäksi ravitsemussuositukset ja gastronomiset tekijät. Aistinvaraisenlaadun arviointi kuuluu keskeisesti ruokien kehittämiseen. Keittiöhenkilökunta arvioi ruokia aistinvaraisesti arviointilomakkeella, minkä jälkeen sovelletut vuokaruokaohjeet tallennettiin Aromi- reseptiohjelmistoon. Parhaiten onnistui jauheliha-kasvis-pastavuoka, koska tarkalla ruokaohjeella saatiin tasainen laatu. Tutkimuksessa havaittiin, että tuoreisiin kasviksiin vaihtaminen lisää kypsennysaikaa noin 10 min. Uunin vaiheittaisia toimintovalintoja on hienosäädettävä kosteus- ja kypsennyslämpötiloiltaan. Palakokojen määrittely ohjeissa vaikuttaa kypsennysaikaan ja ruoan rakenteeseen. Kypsennysprosessin lopuksi oli tärkeää antaa ruoan vetäytyä muutamia minuuttia ennen tarjolle vientiä tai jakelua. Työn tuloksena saadut viisi vuokaruokaohjetta ovat käytössä ravintopalveluissa. Ohjeita käytetään jo vaihtoehtona ruokalistalla olevien rinnalla. Merkittävänä opinnäytetyön tuloksena voidaan lisäksi pitää yhteistyön käynnistämistä paikallisen toimittajan kanssa.
Siivousmenetelmien kehittäminen ammattikeittiössä
Kypsennyskeskuksen hankintakriteerit ja kapasiteetin hyödyntäminen ammattikeittiössä
Ympäristöaapinen lähiruoan ja siivouksen ammattilaisille : Mikkelin ruoka- ja puhtauspalveluiden ympäristöohjelma
Tämän opinnäytetyön tavoitteena oli arvioida ja selvittää Tampereen Aterian Tesoman alueellisella tuotantokeittiöllä ja sen palvelukeittiöillä toteutetun uuden keskitetyn ruoan valmistuksen tuotantomallin muutoksia. Tarkoituksena oli selvittää, kuinka uusi tuotantomalli suunniteltiin, mitä tavoitteita asetettiin. Opinnäytetyössä haluttiin verrata uutta tuotantomallia edelliseen tapaan toimia sekä arvioida kuinka onnistuttiin uuden tuotantomallin toteuttamisessa. Aiemmin käytössä olleessa tuotantomallissa aterioita oli valmistettu keskitetysti niin sanottu Cook & serve -menetelmällä Tampereen Aterian Tesoman koulun alueellisessa tuotantokeittiössä. Uudessa tuotantomallissa otettiin lisäksi käyttöön Cook & chill -tuotantomenetelmä sekä Cook cold -menetelmä.  Opinnäytetyössä hyödynnetty tuotantomallin kokeilu kesti noin vuoden ajan. Arviointia on suoritettu havainnoimalla, henkilöstöä haastattelemalla ja keräämällä tietoa kehittämispalavereista. Lisäksi tietoa on kerätty asiakaspalautteista noin vuoden ajalta. Opinnäytetyössä selvisi, että olemassa olevia tiloja ja laitteita pystyttiin käyttämään hyväksi uudessa tuotantomallissa melko vähäisin muutoksin. Henkilöstön määrä pysyi samana Tesoman alueellisessa tuotantokeittiössä. Tuotettavien aterioiden määrää voitiin nostaa lähes kaksinkertaiseksi. Työprosessit selkiytyivät ja palvelukeittiöissä saatiin joustavuutta lisää yhdistelmätyön avulla. Tärkeää oli hyvä etukäteistiedottaminen, henkilöstön motivointi ja kouluttaminen, jossa onnistuttiin pilottijakson aikana.
Ruoan kylmävalmistus : menetelmän soveltuvuus Oulun Serviisin tuotantoon
Opinnäytetyössä tarkastellaan RMenu -ruokakonseptin kannattavuutta. Työssä kuvataan ruokatuotantoprosessin osien avulla RMenu -ruokakonseptilla ja perinteisillä valmistuskeittiön menetelmillä valmistettujen annosten kulurakennetta.    Opinnäytetyö on vertaileva tutkimus. Tutkimuksessa tarkastellaan kahta tapausta tai kohdetta. Työn tietoperustassa selvitetään työn kannalta keskeisiä käsitteitä ruokatuotantoprosessi, ulkoistaminen, kannattavuus ja investoinnit    Tutkimuksen kohteena on kahdella eri tuotantotavalla valmistettujen annosten kannattavuuden vertailu. Vertailua suoritetaan annosten raaka-ainehinnan, annosten valmistamiseen tarvittavan työn hinnan sekä annosten valmistamiseen tarvittavien laiteinves-tointien ja tuotantotilan rakentamisinvestointien suhteen.    RMenu -ruokakonseptin tuotteilla on valmistuskeittiötä korkeammat raaka-ainekulut. Työvoimakulujen huomioiminen laskennassa tuottaa lähes samansuuruisen katteen molemmilla tuotantotavoilla. Ruokatuotannon laiteinvestoinnit ovat RMenu -ruokakonseptissa valmistuskeittiötä pienemmät. Tuotantotilainvestointien suhteen ero on selkeä. RMenu -ruokakonseptissa ei tarvita erillistä tuotantotilaa. Valmistuskeittiö vaatii erillisen tuotantotilan, jonka investointikustannukset ovat korkeat.    RMenu -ruokakonsepti antaa mahdollisuuden kannattavaan toimintaan perustuen tuotannon pieniin työvoimakuluihin, mataliin laiteinvestointeihin ja siihen, ettei tuotantotiloihin tarvitse investoida lainkaan. Valmistuskeittiön tuotteita on myytävä 29 % enemmän, jotta laiteinvestoinnit tulisivat katetuksi ja 5,5 kertaa enemmän, jotta tuotantotilainvestoinnit tulisivat katetuksi, verrattuna RMenu -ruokakonseptiin.
Jamixin käyttöönotto ravintola Violassa
Kala-arvoketju : vastuullisuus ja brändit
Lähikala ottaa onkeen ja löytyy lautaselta : särvintä järvestä 2010-2013 - järvikalaa ammattikeittiöihin
Henkilöstön suhtautuminen aluekeittiömallin käyttöönottoon Orimattilassa
Kestävä kehitys julkisissa ruokapalveluissa : hyviä käytänteitä ammattikeittiöissä
Ruokapalvelun laadullinen kehittäminen : Kalajoen kaupungin ruokapalvelu
Biojätteen vähentäminen ja seurannan kehittäminen Tampereen Yliopistollisen sairaalan ravintokeskuksessa
Opinnäytetyön toimeksiantaja oli Linnan Ateria Oy. Linnan Ateria Oy vastaa suurelta osin Hämeenlinnan seudun kokopäivälaitosten ruokapalveluista. Tarve ruokavalio- ohjekirjan kehittämiselle syntyi, koska Linnan Ateria Oy:llä ei ollut käytössään yhtenäistä opasta eri ruokavalioiden sisällöstä ja sellaiselle oli suuri tarve. Ruokavalio-ohjekirjan tarkoitus on toimia sekä tuottaja että tilaajan apuvälineenä.  Ruokavalio-ohjekirja sisältää Linnan Ateria Oy:llä myytävien perus- ja erityisruokavalioiden sisältötiedot sekä myös tuotannonohjausjärjestelmän kautta tehtävään tilaamiseen liittyviä tietoja. Ohjekirjan tarkoitus on selkeyttää eri osapuolten toimintaa. Tilaajan täytyy tietää mitä tilaa ja mistä maksaa, tuottajan taas mitä valmistaa. Perehdytyksessäkin ohjekirjasta on toivottavasti hyötyä.   Opinnäytetyö toteutettiin toimintatutkimuksena ja ohjekirjan toteuttamisessa noudatettiin tuotteistamisprosessin vaiheita. Ohjekirjan sisältöön liittyviä tarpeita kartoitettiin haastattelujen ja ryhmäkeskustelujen avulla, joissa selvitettiin ruokavalioiden toimivat sisällöt ja toimintaohjeet aterioiden valmistamista varten. Teoriaosassa käsitellään ruokatuotantoprosesseja ja tuotannon ohjausjärjestelmää. Sen tarkoituksena on selkeyttää ruokavalio- ohjekirjan merkitystä ruokatuotantoprosessien eri vaiheissa. Ruokavalio- ohjekirja on luottamuksellinen.  Työn tuloksena saatiin aikaan ruokavalio- ohjekirja, joka on käytännön työkalu kokopäivälaitosten tuotantoa ja tilausten tekemistä varten. Ruokavalio- ohjekirjan avulla voidaan yhtenäistää kaikkien Linnan Ateria Oy:n kokopäivälaitosten aterioiden tilaus- ja toimitusprosessia. Edellytyksenä on, että kaikki noudattavat sovittua ohjeistusta ja että ohjekirjaa päivitetään säännöllisesti.  Ruokavalio-ohjekirjaa on mahdollista hyödyntää myös tulevaisuudessa kehitettäessä vastaavanlaista ohjekirjaa päiväkotien ja koulujen ruokavaliosisältöjen määrittämiseen ja tilaamiseen.
Ammattikeittiön tuoteprosessien kehittäminen Burlodgella
Poronlihako liian kallista ammattikeittiöön?
Uuden toimintatavan käyttöönotto  : case: ekologinen keittiösiivous
Ravitsemistyöntekijöiden ravitsemusosaaminen ja -asenteet
Siivous on ammattikeittiöissä paljon voimavaroja vievä mutta toiminnan kannalta välttämätön aputoimi. Siivoustyö perinteiseen tapaan toteutettuna kuormittaa työntekijöitä ja ympäristöä.     Tämän opinnäytetyön tarkoituksena on lisätä valmiuksia ammattikeittiöiden siivousmenetelmien kehittämiseen. Kehityssuunta on ekologisuus ja ergonomisuus. Opinnäytetyö on kahden ylemmän ammattikorkeakouluopiskelijan yhteishanke. Työn kohdeorganisaatiot ovat Helsingin kaupungin palvelukeskuksen, Palmian hoitoalan ruokapalvelut ja Tuusulan kunnan ruokapalvelut. Työssä tarkastellaan vedettömän siivouksen sopivuutta ammattikeittiösiivoukseen eri näkökulmista.     Tutkimusmenetelmäksi valittiin laadullinen eli kvalitatiivinen tutkimus. Aineisto kerättiin erilaisilla haastattelumenetelmillä. Ensimmäinen aineisto, jossa kartoitettiin siivouksen nykytilaa, kerättiin avoimella haastattelulla ja suoralla lähestymistavalla. Toinen aineisto, jossa tutkittiin vedetöntä siivousta ja sen sopivuutta ammattikeittiösiivoukseen, kerättiin teemahaastattelulla ja epäsuoralla lähestymistavalla.     Teemahaastattelun materiaali analysoitiin ja sitä verrattiin tutkimuksiin ja siivouksen lainsäädäntöön sekä siivouksen ja vastuullisen liiketoiminnan teoriaan. Tästä analyysistä syntyi tutkijoille käsitys mitä on vedetön siivous, ja millaista sanastoa siitä puhuttaessa tulisi käyttää.     Kohdeorganisaatioissa on ollut koko tutkimuksen ajan käytössä vedetön siivoustapa ja näin ollen ovat tutkijat pystyneet osoittamaan tutkimuksen johtopäätökset -osassa toteen niitä väittämiä, joita teemahaastattelussa on tuotu esille.
Aromi osana Saarioinen Oy:n reseptipalvelua
Harry Martin Lilienkampf : Keittiömestarin ammatillinen elämäntyö
Ympäristöohjelman toteutuminen Palmia Cateringin toiminnoissa
Ammattikeittiöiden energiansäästö
Energiataloudellinen suunnittelu
Ruokapalvelutuottajien ajatuksia tuotekehityksestä : luomuruoan kilpailukyvyn kehittäminen
Ergonomia ja tilojen toimivuus ravintola Solinassa
Tikkakosken viestikoulun keittiön henkilökunta 1980-luvulla.
Pintapuhtausnäytteidenotto Pirkkalan Tuotantokeittiöillä
Tämän opinnäytetyön tarkoituksena oli selvittää, millaisena Metoksen kouluttajat ja asiakkaat kokevat Metos Koulutuksen. Tuloksista oli tarkoitus selvitä Metos Koulutuksen ongelmakohdat ja hyvät puolet sekä saada koulutukseen kehittämisideoita. Tutkimusmenetelminä käytettiin kysely- ja haastattelututkimusta. Kouluttajia haastateltiin ja asiakkailla teetettiin kyselytutkimus. Aihe oli rajattu koskemaan niitä koulutuksia, jotka tapahtuvat suoraan asiakasyrityksissä. Tämän opinnäytetyön tulokset sekä osa yritystä koskevista tiedoista ovat luottamuksellisia ja sen vuoksi niitä ei voida julkaista.    Kyselytutkimuksesta selvisi, että asiakkaat ovat pääasiassa tyytyväisiä osallistumiinsa koulutuksiin Metoksella. He olivat tyytyväisiä kouluttajan työhön ja oppivat koulutuksessa uusia asioita. Koulutukseen kaivattiin kuitenkin lisää käytännönläheisyyttä. Osa kaipasi myös kirjallisia ohjeita laitteiden käyttöön. Haastattelututkimuksesta selvisi, että kouluttaminen Metoksella on vaativaa, mutta antoisaa työtä. Koulutuksessa on paljon haasteita ja asioita, joita tulisi kehittää, mutta kouluttajat olivat silti pääsääntöisesti tyytyväisiä työhönsä. Yhdessäoloa työtovereiden kanssa toivottiin lisää. Kiire luo omat haasteensa kouluttamiseen. Kiireestä johtuen kouluttajat eivät välttämättä pääse toivottuun lopputulokseen eivätkä asiakkaat ehdi sisäistämään kaikkea tietoa. Kouluttajat toivoivat selkeämpää ohjeistusta työhön sekä enemmän laitekoulutuksia uusista laitteista.     Koulutuksen merkitys laitteiden käytettävyyden kannalta oli suuri. Ennen koulutusta laitetta ei välttämättä osattu käyttää kunnolla, vaikka se olisi ollut yli puolikin vuotta käytössä. Molemmissa tutkimuksissa selvisi, että käytännön kautta oppiminen on tärkeää ja sitä toivoivat lisää niin asiakkaat, kuin kouluttajat omiin koulutuksiinsakin. Laitteiden testaamista todellisilla tuotteilla ja raaka-aineilla tarvittaisiin enemmän. Kouluttajilla on vahva halu onnistua koulutuksissa ja asiakkaille halutaan antaa laitteista ne tärkeimmät tiedot. Oma osaaminen on kuitenkin haaste, sillä teknologia kehittyy jatkuvasti. Kouluttajien halu pysyä ajan tasalla on hyvin tärkeää koulutuksen kehittämisen kannalta.
Tämä opinnäytetyö kuvaa Hotelli Scandic Oulun keittiötoiminnan suunnittelun ja toiminnan aloittamista vuosina 2007 ja 2008. Hotellin keittiötoiminta koostuu kahden ravintolan sekä hotellin aamiais- ja tilausravintolan toiminnasta.    Tavoitteena oli laatia selvitys siitä, mitä esimiehen on otettava huomioon keittiötoiminnan aloittamisessa. Lisäksi työn tarkoituksena oli kuvata keittiön esimiestyötä niin että se hyödyttää vastaavanlaisten projektien toteuttamista.     Aineistoa kerättiin pitämällä päiväkirjaa projektin käytännön toteuttamisen eri vaiheista.  Lisäksi tietoa kerättiin yrityksessä käytettävistä henkilöstötyytyväisyys-, ja asiakastyytyväisyyskyselyistä sekä tulosmittarien antamista tuloksista. Analysointia varten saatiin tietoa myös yksikön johtoryhmän ja osastopalavereiden kokouspöytäkirjoista.    Projektin onnistumista arvioitiin hotelli Scandic Oulun käyttämien tulos-, laatu- ja henkilöstötyytyväisyysmittareiden avulla sekä hyödyntämällä opinnäytetyötä varten tehtyjä haastatteluja ja hotellin johtoryhmän kokouspöytäkirjoja.    Keittiön avaamisprojektin onnistumista arvioitiin hotelli Scandic Oulun käyttämien tulos-, laatu- ja henkilöstötyytyväisyysmittareiden avulla sekä hyödyntämällä opinnäytetyötä varten tehtyjä haastatteluja ja hotellin johtoryhmän kokouspöytäkirjoja. Keittiöiden avaaminen ja toiminnan käynnistyminen onnistui laatutavoitteiden mukaisesti. Toiminnan käynnistyttyä tehokkuus parani henkilökunnan motivaation ansiosta.     Opinnäytetyöhön on kerätty keskeistä keittiön avaamista ja keittiötoimintojen käynnistämistä koskevaa informaatiota, vaikka siinä keskitytään Scandic Oulu -projektin kuvaamiseen. Opinnäytetyön pohjalta on mahdollista kehittää keittiön avaamista koskeva, esimerkiksi muistilistamainen ohjeistus. Työtä voi myös hyödyntää arvioitaessa ja kehitettäessä Scandic -hotelliketjun eri keittiöyksiköiden toimintaa.
Puhtaanapidon kehittäminen Prisma Kalevan ravintolamaailmassa
Kilpailukeinot kuoritun perunan markkinoilla : case: Maatalousyhtymä Männistö
Keittiömestarin huippuosaaminen mestarien itsensä kertomana
Suurtalouskokkien ammattitutkinto ja työllisyysnäkymät
Käyttäjän osallistaminen ammattikeittiösuunnittelussa : case: Palmia
Opinnäytetyössä selvitettiin, kuinka ammattikeittiössä hyödynnettiin kypsennyskeskuksen teknisiä ominaisuuksia tehokkaasti ja energiataloudellisesti. Lisäksi selvitettiin, oliko laitetoimittajan antama käyttökoulutus ollut riittävää. Näiden lisäksi tavoitteena oli löytää sellaisia tekijöitä, joita kehittämällä kypsennyskeskuksen tehokasta käyttöä olisi mahdollista monipuolistaa ja tukea. Tutkimusaineiston kohteina olivat ennalta valitut, tuotantosuunniltaan erilaiset ammattikeittiöt, niissä työskentelevät esimiehet ja keittiöhenkilöstö. Ammattikeittiöitä oli kuusi kappaletta ja ne sijaitsivat eri puolilla Suomea.Tutkimuksessa käytettiin teemahaastattelua ja kyselyä. Kysely lähetettiin sähköisesti esimiehille, haastattelut tehtiin ammattikeittiöissä paikan päällä esimiehille ja käytännön työtä tekevälle keittiöhenkilöstölle. Kysely ja haastattelut suoritettiin kesän ja syksyn 2013 aikana. Kaikki haastattelut tallennettiin nauhalle, ja tämän jälkeen nauha purettiin ja tulokset tallennettiin kirjalliseen muotoon. Selvityksen avulla saatiin tietoa, kuinka kypsennyslaitteiden teknisiä ominaisuuksia käytännössä hyödynnettiin ammattikeittiöissä. Lisäksi saatiin selville ongelmakohtia, joita käytännössä oli havaittu kypsennyslaitteiden käytön osalta. Saatiin myös tietoa, kuinka paljon ammattikeittiön esimiehet pääsivät vaikuttamaan kypsennyslaitteiden hankintaan. lisäksi saatiin selville, mitä ominaisuuksia esimiehet hankintakriteereissä painottivat, ja kuinka painotettuja ominaisuuksia hyödynnettiin käytännössä.
Elintarvikkeiden hankintaprosessin kehittäminen lähituotteita huomioivaksi Virroilla ja Ruovedellä
Pohjoista poroa ammattikeittiöön
Erityisruokavalioiden huomiointi omavalvontasuunnitelmassa
Maakunnallista luomu- ja lähiruokaa yhteistyössä ammattikeittiöille
Energianmittausjärjestelmän hankintaopas ammattikeittiöille : Sähköenergian ja vedenkulutuksen seuranta osaksi ammattikeittiön energiatehokkuutta
AmmattikeittiöOsaaja : Suurtalousalan yhteistyöjärjestö FIDA ry:n jäsenlehti
Taitava kokki ammattikeittiössä
Lähiruoan taloudelliset vaikutukset ja käytön edistäminen julkisissa ammattikeittiöissä
Pietarin ravintola-ala toivoo elintarvikeketjun modernisoitumista
Salon ravitsemispalvelut : tulevaisuuden tuotantovaihtoehtojen ennalta-arviointi
Älylaitteet tulevat keittiöön
Biojätteen vähentäminen potilasruokailussa : tapaus Pitkäniemen ravintokeskus
Työntekijöiden hyvinvointi ammattikeittiössä muutosten keskellä
Metos-uutiset
Ammattikeittiökalusteiden suunnittelu Inventor- ja Productstream 2009 -ohjelmistoilla
Perehdyttäminen Pirkanmaan ammattiopiston ravitsemispalveluihin
Loppusuoralla : pohjoista poroa ammattikeittiöön
Kylmävalmistus ruoantuotantomenetelmänä - Esimerkkinä Tuusulan kunnan kylmävalmistusprosessin kehittäminen
Energiatehokas ammattikeittiö
Tuotannonohjausjärjestelmät vajaakäytössä kuntien ruokapalveluissa
Työn tavoitteena oli selvittää lakisääteisen omavalvonnan toteuttamista ja omavalvonta-suunnitelman tasoa ruokapalveluyrityksissä sekä löytää omavalvonnan koulutustarpeita kirjallisen kyselyn avulla. Kyselyn kohderyhmänä olivat pienet yritykset: grillit ja kahvilat, ravintolat, pitopalveluyritykset sekä majoitus- ja ruokapalveluyritykset. Kohderyhmästä rajattiin pois ketjuyritykset. Kysely toteutettiin Webropol- ja kirjekyselynä keväällä 2009 talvi- ja kesäsesongin välissä.    Kyselyssä kartoitettiin ruokapalveluita tarjoavien yrittäjien näkemyksiä siitä, miten hyvin heidän yrityksensä omavalvontasuunnitelman nykytila vastaa valvovien viranomaisten ohjeistuksia ja lainsäädännön vaatimuksia. Lisäksi selvitettiin, millä omavalvonnan osa-alueilla heillä on oman näkemyksensä mukaan puutteita. Kyselyssä tiedusteltiin, mitä omavalvonnan seurantoja ja kirjauksia yrittäjät tekevät varmistaakseen esimerkiksi raaka-aineiden laadun sekä tilojen ja toimintatapojen hygienian. Lisäksi kysytään, millaisia kehittämiskohteita he näkevät omavalvonnan toteuttamisessa.    Elintarvikkeiden käsittelyvaiheiden kuvaus näytti olevan heikoiten kuvattu, koska neljäsosassa yrityksiä kuvausta ei käytännössä ollut kirjallisena. Puutteellisin ohjeistus oli tähteiden käytölle, joka puuttui lähes puolelta yrityksistä. Tähteiden käytön ohjeistus puuttui suurelta osin 2-5 työntekijän yrityksissä. Ohjeistuksen puutetta oli myös omavalvontasuunnitelman arvioinnissa, asiakaspalautteen käsittelyssä, veden käytön ja laadun seurannassa, jäljitettävyydessä sekä hygieenisissä työtavoissa. Parhaiten seurattiin kylmävarastojen ja pakastimien lämpötiloja ja vähiten otettiin itse valmistetuista ruuista näytteitä pakastimeen sekä mitattiin lämpötila vastaanottotarkastuksien yhteydessä. Hygieniaseurannoissa parhaiten seurattiin hygieniaosaamistodistuksia, työntekijöiden terveystodistuksia ja koneellisen astianpesun lämpötiloja. Heikoiten tarkkailtiin puhtautta aistinvaraisesti ja astioiden puhtautta näytteenotolla. Suurimmiksi omavalvonnan hyödyksi kerrottiin tieto siitä, mitä pitää tehdä ruuan laadun varmistamiseksi ja että tulee seurattua paremmin ruuan laatuun vaikuttavia seikkoja omassa keittiössä.     Koulutukseen halusi osallistua puolet vastanneista ja tietoa haluttiin omavalvonnan päivittämiseen ja uusista omavalvonnan välineistä ja laitteista. Lähes yhtä suosittua oli myös yrityskohtainen neuvonta. Koulutusta ja neuvontaa tullaan kohdentamaan paremmin asioihin, joissa oli puutteita ja jotka kiinnostivat. Enää ei tarjota laaja-alaista omavalvontakoulusta.
Opinnäytetyön tarkoituksena oli tuoda esiin asiakkaan näkökulmasta katsoen ravintola Silmun toimintaa Kurun metsänhoito-oppilaitoksessa. Asiakaskunta koostuu lähinnä oppilaitoksen opiskelijoista ja opettajista.  Toteutin työn empiirisen osuuden tekemällä asiakastyytyväisyys kyselyn opiskelijaravintolaa käyttävien asiakkaiden kesken. Käytössäni oli Fazer Amican oma asiakastyytyväisyyslomake. Tulokset analysoitiin ja niistä tehtiin yhteenveto, missä nähdään mitä asiakkaat toivoivat ravintolaltaan. Fazer Amican mielipidekyselyllä, haluttiin lähinnä tietää millaisella tasolla ravintola toimii. Onko tullut muutoksia, vai toimiiko ravintola edelleen toivotulla tasolla.                       Asiakastyytyväisyys kysely tehdään joka vuosi, näin voidaan heti reagoida asiakaspalautteeseen.  Yleisesti ottaen ravintola sai arvosanaksi hyvä.  Ravintolapäällikön kanssa käytyjen keskustelujen pohjalta, on työhön otettu mukaan myös metsälounas. Osa oppilaitoksen opiskelijoista työskentelee päivittäin puu- ja konetöissä metsässä ja oppilaitos tarjoaa lämpimän ruoan mukaan otettavaksi. Oppilaskyselyn pohjalta voisi sanoa, että opiskelijat ovat tyytyväisiä ns. metsäeväisiin.                                Teoriaosassa perehdyin opiskelija ruokailu tavoitteisiin, suomalaisiin ravitsemussuosituksiin, ruoan ravitsemukselliseen arviointiin, tarjotun ruoan laatuun, asiakaspalveluun ja ruokalista suunnitteluun.                           Avainsanat: opiskelija ruokailun tavoitteet, ravitsemussuositukset, ravitsemuksellinen arviointi, tarjotun ruoan laatu, asiakaspalvelu, ruokalistasuunnittelu, metsäeväät.
Minne ravintolakokit katosivat : kokkien työurat ravintolatyön jälkeen
Kartta ruokapalvelujen ytimeen : case: Jämsän Ateria
