http://www.yso.fi/onto/yso/p25681 kylkiäiset
kylkiäiset kylkiäiset kaupanpäälliset
Tutkimus kylkiäiskampanjoiden toimivuudesta
Kuluttajansuoja : kylkijäiset ja yhdistetyt tarjoukset
Kylkiäisen vaikutus tuotteen myyntiin : Case: Luhta Shop Airport
Tämä työ tehtiin toimeksiantona Yritys X:lle. Toimeksiantajan pyynnöstä työssä ei mainita yrityksiä tai henkilöitä nimeltä, ja kohdeyrityksen nimenä käytetään yritys X:ää. Yritys X on yritys, joka suunnittelee ja toteuttaa myynninedistämistuotteita osaksi yritysasiakkaiden markkinointia. Jokaisen tuotteen tai kampanjan ideointi toteutetaan yhdessä asiakkaan kanssa, ja jokainen projekti räätälöidään täysin asiakkaan toiveiden ja tarpeiden mukaan alusta loppuun.  Tämän opinnäytetyön tavoitteena on selvittää kylkiäiskampanjoiden merkitystä ja toimivuutta yritysten näkökulmasta. Tutkimuksen kohderyhmä on yritykset, jotka ovat käyttäneet Yritys X:n palveluita kylkiäiskampanjan toteuttamisessa. Tutkimuksen päätavoitteena on selvittää, minkälaiset kampanjat ovat toimineet parhaiten ja kuinka yhteistyö yritysten väillä on sujunut. Tutkimuksen alatavoitteena on selvittää mitä ominaisuuksia yritykset arvostavat ja vaativat sekä kylkiäisiltä että niitä tuottavalta yritykseltä. Työssä selvitetään myös mitä kylkiäiset merkitsevät Yritys X:n asiakkaille ja kuinka hyödyllisenä he pitävät kylkiäiskampanjoita. Työn teoriaosassa käsitellään markkinointiviestintää ja sen osa-alueita, sekä myynninedistämistä ja siihen liittyviä keinoja. Myynninedistämisen keinoista kylkiäismarkkinointia ja siihen liittyvää lainsäädäntöä käsitellään myös omassa luvussaan. Empiirisessä osassa käytettiin kvalitatiivista tutkimusta. Aineisto kerättiin teemahaastatteluilla pääkaupunkiseudulla syksyn 2010 aikana. Haastateltavia oli yhdeksän ja kaikki työskentelivät yrityksissä, jotka ovat Yritys X:n nykyisiä tai entisiä asiakkaita. Haastatteluista saatiin arvokasta tietoa, jota Yritys X voi käyttää apuna tulevien kampanjoiden suunnittelussa ja toteuttamisessa.
