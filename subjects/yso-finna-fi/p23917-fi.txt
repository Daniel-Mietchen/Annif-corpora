http://www.yso.fi/onto/yso/p23917 geoidi
geoidi geoidi
Tampereen alueen geoidin määrittäminen
Suomen geoidimallit ja niiden käyttäminen korkeuden muunnoksissa
Tiivistelmä: N2000-korkeusjärjestelmään siirtyminen Rauman kaupungissa. Insinöörityössä ensimmäisenä tavoitteena oli selvittää muunnosvaihtoehdot, joilla Rauman kaupunki voisi suorittaa N2000-korkeusjärjestelmään siirtymisen. Rauman kaupunki on aikaisemmin käyttänyt N60-korkeusjärjestelmää. Insinöörityön tutkimusosan alussa määriteltiin lähtötilanne ja esiteltiin vaihtoehtoiset muunnosmenetelmät. Näistä tarkempaan tarkasteluun valittiin vakiokorjaus, ensimmäisen ja toisen asteen muunnosyhtälöt sekä digitaalinen pintamuunnos. Muunnosmenetelmien tarkkuudet testattiin ja tuloksia vertailtiin. Lopulta päädyttiin suosittelemaan käyttämään vakiokorjausta paikkatietoaineistojen korkeusmuunnoksiin ja ensimmäisen asteen muunnosyhtälöä erityistä tarkkuutta vaativille kohteille. Insinöörityön toisena tavoitteena oli tutustua valtakunnallisiin geoidimalleihin ja antaa suosituksia paikallisen geoidimallin määrittämistarpeesta. Valtakunnallisten geoidimallien FIN2005N00 ja FIN2000 tarkkuus Rauman alueella päätettiin määritellä tutkimuksella, jossa VRS-mittausmenetelmällä mitattiin korkeuksia kymmenellä valtakunnallisella N2000-korkeuskiintopisteellä. Tutkimustulosten pohjalta tultiin siihen päätelmään, että molemmat valtakunnalliset geoidimallit tuottavat Rauman alueella riittävän pieniä jäännösvirheitä. Tutkimustulosten pohjalta todettiin myös, että Raumalla on mahdollista parantaa GNSS-mittauksen tarkkuutta määrittämällä paikallista geoidimallia kevyempi geoidin korjaus vaakatasossa. Toistaiseksi Rauman kaupunkia kuitenkin suositellaan käyttämään FIN2005N00-geoidimallia N2000-korkeusjärjestelmän yhteydessä.
N2000-korkeusjärjestelmään siirtyminen Rauman kaupungissa
