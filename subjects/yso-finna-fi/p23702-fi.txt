http://www.yso.fi/onto/yso/p23702 ArcGIS
ArcGIS ArcGIS
Vuoden 2012 aikana on Tampereella sijaitsevalle Kauppi-Niihaman virkistysalueelle laadittu uutta metsäsuunnitelmaa. Helmikuussa 2013 aiheesta on tarkoitus järjestää asukastilaisuus ja myöhemmin valmiista metsäsuunnitelmasta tehdään kansankielinen julkaisu. Tämän opinnäytetyön tavoitteena on mallintaa paikkatieto-ohjelmistolla eri metsänkäsittelyvaihtoehtoja. Tehtyjä kuvia on ajatus käyttää sekä asukastilaisuudessa että metsäsuunnitelmasta tehtävässä julkaisussa. Työn tilaaja on Tampereen kaupungin kiinteistötoimi. Työ toteutettiin ArcGIS-paikkatieto-ohjelmiston avulla. Mallinnettavaksi valittiin kolme käsittelytarpeeltaan erilaista paikkaa, jotka kaikki sijaitsivat maisemallisesti ja virkistyskäytöksellisesti aroilla kohteilla. Valitut alueet soveltuivat kuvaamaan seuraavia metsänkäsittelytapoja: maiseman avaamista, pienaukon laajentamista sekä alikasvoksen vapauttamista. Mallintamiseen tarvittava aineisto eli puiden sijaintitiedot, puulaji ja pituus kerättiin maastosta. Muita tarvittavia aineistoja olivat korkeusmalli sekä puiden kuvat. Lisäksi aineiston muokkausta varten tarvittiin ilmakuva, peruskartta, maastotietokanta sekä Kaupin ydinkuvioiden puustotiedot. Aineistoista muokattiin erilaisia tasoja, joiden avulla oli mahdollista kuvata metsänkäsittelyn vaikutuksia maisemaan. Maiseman avaamista kuvaavasta kohteesta tehtiin kuvat ennen toimenpiteitä sekä kaksi vaihtoehtoista toimenpidekuvaa, joista toisessa puusto harvennettiin ja toisessa koko valtapuusto poistettiin lehtipuita lukuun ottamatta. Pienaukon laajentamista sekä alikasvoksen vapauttamista kuvaavilta kohteilta tehtiin kummaltakin kuvat ennen toimenpiteitä, heti niiden jälkeen sekä 10 ja 25 vuoden kuluttua niistä. Muutosten tarkastelupisteinä oli jokaisessa kohteessa kaksi paikkaa. Tulokseksi saatiin näin kustakin kohteesta kaksi 3–4 kuvan kuvasarjaa.
Maisemanhoidon työmenetelmät ja välineet
GIS ja kvantitatiiviset menetelmät : johdatus ArcGIS® 9.2 -ohjelmiston käyttöön
Metsien tuulituhot ja niiden analysointi paikkatiedon avulla
Johdatus ArcGIS® 10 -ohjelmiston käyttöön
GIS ja kvantitatiiviset menetelmät : johdatus ArcGIS 9.2 -ohjelmiston käyttöön
Maankohoamisen mallintaminen Björköbyssä
Tiivistelmä.
Luontotietojen hallinta ja esitys kaupungin paikkatietojärjestelmässä
Uudistaminen maisemallisesti ja virkistyskäytöllisesti aroilla kohteilla Kaupin virkistysalueella Tampereella
Huovilan tilan virkistysaluesuunnitelma : maisemasimulaatio
GIS-pohjainen toimintamalli henkilöautoliikenteen tuottaman CO2-päästön arviointiin : "Ilmastoystävällinen kaavoitus (ILKA)" -hankkeen loppuraportti
Esiselvitys paikkatiedon liittämiseksi kokoelmapuutarhan kasvitietojärjestelmään kahdessa suomalaisessa kasvitieteellisessä puutarhassa
