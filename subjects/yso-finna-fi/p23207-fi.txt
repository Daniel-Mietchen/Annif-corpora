http://www.yso.fi/onto/yso/p23207 lääkkeetön hoito
lääkkeetön hoito lääkkeetön hoito
Polviartroosi on yleinen työkyvyttömyyttä aiheuttava sairaus, jonka syytä ei tarkkaan tunneta. Opinnäytetyön aiheen sain Oulun kaupungin kuntoutuspalvelujen ylilääkäri Timo Pehkoselta, joka hoitaa työssään paljon nivelrikkopotilaita. Nivelrikon hoidossa leikkaushoito on hoitolinjan viimeinen vaihtoehto ja ensisijainen hoito on konservatiivista hoitoa, jonka potilaskokemuksen selvittämiseen tämä työ tähtää. Tutkimuksen tarkoitus on löytää asiakkaan kokemus konservatiivisesta hoidosta ja kuvata se palvelumuotoilun menetelmällä. Tämän työn tavoitteena on löytää uusia keinoja parantaa polviartroosin konservatiivisen hoidon prosessia asiakaslähtöisesti. Tutkimus perustuu teoriatietoon polviartroosin hoitoketjusta ja potilashaastatteluihin konservatiivisen hoidon toteutumisesta. Tutkimus toteutettiin laadullisena teemahaastatteluna, jossa haastateltiin kolmea eri hoidon vaiheessa olevaa polviartroosipotilasta. Tutkimustehtävänä oli vastata kysymykseen: ”millaisena potilaat kokevat saamansa konservatiivisen hoidon” ja kuvata se Service blueprint-prosessimallilla. Tässä opinnäytetyössä hyödynnetään palvelumuotoilun työkalua nimeltä Service blueprint. Sillä kuvataan hoitoprosessi potilaan kokemana ja tuoda esille hoitoprosessin vahvuudet ja heikkoudet potilaan näkökulmasta. Tämä on tärkeää, jos hoitoprosessia pyritään kehittämään tehokkaaksi kokonaisuudeksi, jossa potilas osallistuu itse omaan hoitoonsa. Tulosten mukaan konservatiivisen hoitotyön hoitomuotoja käytetään paljon, mutta sairauden diagnosointi on hidasta ja potilaat kaipaavat enemmän tukea hoitohenkilökunnalta. Tulosten mukaan myös hoidon jatkuvuus on hajanaista. Fysioterapia koettiin tärkeäksi. Myös vertaistuki ja erilaiset kurssit potilaille antoivat tietoa ja henkistä tukea. Jatkotutkimusta kaivataan mm. nivelrikon nopeamman diagnosoinnin vaikutuksista sekä lääkehoitojen vaikutuksesta potilaan omiin mahdollisuuksiin kuntouttaa itseään esim. painoa pudottamalla.
RENSYMPIS - tutkimuksen väliraportti : munuaisvaltimoiden denervaatio vs. lääkehoidon tehostaminen
Tiivistelmä: 4-6-vuotiaan leikki-ikäisen lapsen selviytymiskeinot kivusta.
Synnyttäneiden äitien kokemukset lääkkeettömän kivunlievityksen ohjauksesta
"Isä ja äiti sanois, et me ollaan täs lähellä" : esikouluikäisen lapsen selviytymiskeinot kivusta ja pelosta sairaalassa
Synnyttäneiden ajatuksia synnytyskivusta ja kivunlievityksestä
Tiivistelmä: Postoperatiivisen kivun hoito.
"Kuin olisi lyöty saunavihdalla selkään juuri oikeaan aikaan!" : kokemuksia transkutaanisen hermostimulaation (TENS) käytöstä synnytyksessä
Lasten lääkkeettömän kivunhoidon oppiminen : Verkko-opetusmateriaalia oppimisen tueksi
Lääkkeetön kivunhoito : kirjallinen potilasopas
4-6-vuotiaan leikki-ikäisen lapsen selviytymiskeinot kivusta
Hypnoosi kivunhallintamenetelmänä perioperatiivisessa hoitotyössä : sovellettu systemaattinen kirjallisuuskatsaus
Alzheimer-potilaan lääke- ja lääkkeetönhoito laitoksessa
Alateitse synnyttäneen naisen välilihan alueen kivunhoito näyttöön perustuen. Tämä opinnäytetyö kuuluu näyttöön perustuvan hoitotyön hankkeeseen (NÄPE-projekti),  jonka tarkoituksena on vahvistaa näyttöön perustuvaa kliinistä osaamista hoitotyön oppimisessa ja hoitotyössä.  Opinnäytetyön tarkoituksena on kuvata kirjallisuuskatsauksen avulla alateitse synnyttäneen naisen välilihan alueen kipujen (repeämä, episiotomia tai hematooma) lääkkeellisiä ja lääkkeettömiä kivunhoitomenetelmiä. Opinnäytetyötä voi hyödyntää kätilöopinnoissa ja työelämässä tarjoamalla alateitse synnyttäneelle naiselle näyttöön perustuvaa kivunhoitoa. Opinnäytetyö on toteutettu laadullisena kirjallisuuskatsauksena ja aineisto on kerätty systemaattisella  tiedonhaulla. Opinnäytetyössä korostuu kätilön ja hoitohenkilökunnan rooli alateitse synnyttäneen naisen  kivunhoidossa. Kätilön on tärkeätä kuunnella synnyttäneen naisen henkilökohtaista kokemusta kivusta, arvioida välilihan alueen kipua perusteellisesti erilaisin mittarein sekä  tarjota välilihan alueen kipuun sekä lääkkeellisiä että lääkkeettömiä kivunhoitomenetelmiä  potilaan kiputilanteen mukaan. Kätilön tulee myös pohtia lääkehoitoa toteuttaessaan sitä, miten lääkkeet mahdollisesti vaikuttavat vastasyntyneeseen imeväiseen. Opinnäytetyön  aineistossa on eniten tietoa parasetamolista, tulehduskipulääkeperäpuikoista ja kylmähoidosta. Parasta kivunhoitoa synnytyksen jälkeen on lääkkeellisten ja lääkkeettömien menetelmien, esimerkiksi parasetamolin ja kylmähoidon yhdistäminen välilihan alueen kivunhoidossa. Opinnäytetyön aineisto on ulkomaalaista ja pääosin sovellettavissa suomalaisissa sairaalaolosuhteissa. Lisää tutkimusta tarvittaisiin suuremmilla ja kattavammilla aineistoilla.
Palliatiivinen hoito on parantumattomasti sairaan potilaan kokonaisvaltaista hoitoa, missä kivun ja muiden fyysisten oireiden lievitys sekä potilaan psyykkisiin, sosiaalisiin, hengellisiin ja filosofisiin tarpeisiin vastaaminen on olennaista. Lääkkeettömillä kivunlievitysmenetelmillä voidaan muuttaa potilaan kipuaistimusta ja antaa hänelle tunne paremmasta kivunhallinnasta. Tämän opinnäytetyön tarkoituksena oli kuvata eri alojen ammattilaisten kokemuksia lääkkeettömistä kivunlievitysmenetelmistä parantumattomasti sairaan potilaan hoidossa sekä heidän näkemyksiään siitä, miten moniammatillista yhteistyötä parantumattomasti sairaan potilaan lääkkeettömässä kivunhoidossa voidaan kehittää. Tutkimus toteutettiin kvalitatiivisena tutkimuksena ja aineisto kerättiin teemahaastatteluilla maaliskuussa 2009. Tutkimusta varten haastateltiin kipupoliklinikan sairaanhoitajaa, kotihoidon sairaanhoitajaa, psykiatrista sairaanhoitajaa, vanhustyössä ollutta sairaanhoitajaa, fysioterapeuttia, sairaalapastoria sekä lääkäriä Pohjois-Karjalan ja Pohjois-Savon alueelta. Heillä kaikilla oli kokemusta palliatiivisen potilaan hoitamisesta ja lääkkeettömien kivunlievitysmenetelmien käyttämisestä. Kerätty aineisto analysoitiin induktiivisen sisällönanalyysin avulla.  Opinnäytetyön tuloksista käy ilmi, että lääkkeettömiä kivunlievitysmenetelmiä on käytetty usein lääkehoidon rinnalla. Tiedonantajien mielestä tärkein kivunlievitysmenetelmä oli hyvä vuorovaikutus potilaan kanssa. Lisäksi asentohoidot, potilaan mahdollisuudet tavata omaisiaan ja vaikuttaa omaan hoitoonsa koettiin olennaisiksi keinoiksi lievittää potilaan kipua. Palliatiivisen potilaan lääkkeettömään kivunhoitoon liittyvää moniammatillista yhteistyötä kehitettäisiin erityisesti siten, että potilas voisi enemmän osallistua hoitoonsa. Jatkossa olisi hyödyllistä saada tietoa siitä, millaisena potilaat ovat kokeneet lääkkeettömien kivunlievitysmenetelmien käyttämisen.
Postoperatiivisen kipupotilaan näyttöön perustuva ei-farmakologisten kivunhoitomenetelmien ohjaus
Synnytyskivun lievittäminen : opas äitiysneuvolassa työskenteleville
Postoperatiivisen kivun hoito : opas hoitohenkilökunnalle
Tanssien Syntymään : Raskaana olevien naisten kokemuksia luovasta tanssista synnytykseen valmentautumisen menetelmänä
Ei-lääkkeellinen kivunlievitys synnytyksen avautumisvaiheessa : opetusvideoita
Lääkkeetön kivunlievitys ja sen kirjaaminen lasten sairaalahoidon aikana
Miksi olen uneton? – Ohjaava keskustelu vanhusten kanssa
Lasten lääkkeettömän kivunhoidon oppiminen : verkko-opetusmateriaalia oppimisen tueksi
Masennuksen lääkkeetön hoito ja ennaltaehkäisy vanhusten palveluasumisessa
Ikäihmisen kivunhoito : opas Köpsinrinteen palvelukeskukseen
Sydämen vajaatoimintaa sairastavan hoito ja ohjaus : oppimateriaalia sairaanhoidon opiskelijoille
Äitiysneuvoloissa työskentelevien kätilöiden ja terveydenhoitajien tietoja ja käsityksiä lääkkeettömistä kivunlievitysmenetelmistä synnytyksessä
Kuinka saan vatsani toiminaan? : Itsehoito-opas ummetukseen
Ota kipu haltuun
[Salainen asiakirja] : mielenterveydestä tietoa, josta ei puhuta. [Nro 5], Mielen vaarat
Lääkkeettömät kivunlievitysmenetelmät, opas synnytysvalmennukseen
Tiivistelmä: Vanhusten masennus ja yksinäisyys on yksi aikamme ongelma, jota viime aikoina on nostettu varsin näkyvästi esiin yhteiskunnallisessa keskustelussa. Tässä opinnäytetyössä esitellään vanhusten masennuksen lääkkeettömän hoidon ja ennaltaehkäisyn kehittämistyötä vanhusten palveluasumisessa. Kehittämistyö on toteutettu työelämäyhteistyössä Riistavuoren vanhustenkeskuksen palveluasumisen henkilökunnan kanssa.     Kehittämistyön tarkoituksena oli luoda Riistavuoren palvelutaloon ohjeistus masennuksen lääkkeettömään hoitoon. Tavoitteena oli kehittää masennuksen lääkkeetöntä hoitoa palvelutalossa lisäämällä tietoisuutta hoitotyön mahdollisuuksista masentuneiden vanhusten auttamiseksi sekä luomalla ohjeistus, jonka avulla näyttöön perustuvia lääkkeettömiä hoitotyön auttamismenetelmiä pystyttäisiin suunnitelmallisesti käyttämään masennuksen ennaltaehkäisyyn ja hoitoon vanhuksilla.    Työssä etsittiin kirjallisuuskatsauksella vastausta kysymykseen: Millaisia lääkkeettömiä näyttöön perustuvia hoitotyön keinoja on masennuksen ennaltaehkäisyyn ja hoitoon vanhuksilla? Kirjallisuuskatsauksen pohjalta henkilökunta jatkoi valitsemiensa teemojen kehittämistä 8x8-menetelmää käyttäen. Kirjallisuuskatsauksen tulokset ja jatkokehitystyön perusteella saadut ideat yhdistettiin yhtenäiseksi ohjeistukseksi työyhteisölle.    Tuloksissa on nähtävissä vanhuksen sosiaalisen elämän jatkumisen tärkeys myös vanhustenhuollon piiriin joutumisen jälkeen. Vanhusten luonnollisten kontaktien vahvistamisen, vanhuksen arvostamisen ja henkilökunnan tuen ulottamisen vanhuksen lisäksi myös omaisiin ja läheisiin ovat olennaisia asioita, jotta vanhuksen omanlaista elämää pystyttäisiin tukemaan myös hoidon piirissä ja ehkäisemään näin yksinäisyyden tunteita. Tämä vaatii uudenlaista ajattelua, keskustelua ja toiminnan avaamista myös läheisten mukana oloon    Kirjallisuuskatsauksen tulokset ovat sovellettavissa vanhusten masennuksen lääkkeettömän hoidon suunnitteluun hoitohenkilökunnalle. Riistavuoren vanhustenkeskuksessa työn tulokset toimivat pohjana masennuksen lääkkeettömän hoidon kehittämiselle sekä sosiaalisen kuntoutuksen suunnittelulle palveluasumisessa.
Alateitse synnyttäneen naisen välilihan alueen kivunhoito näyttöön perustuen : kirjallisuuskatsaus
Paniikkihäiriön kanssa elävien ihmisten kokemuksia elämästään ja Elossa ja Hengissä -kursseista
Tiivistelmä: APS- hoitajien näkemyksiä : kirurgisen potilaan postoperatiivisen kivun lääkkeettömästä hoidosta. Opinnäytetyömme on osa projektia ” Potilasturvallisuuden kehittäminen kirurgisen potilaan ja tehohoitopotilaan hoitotyössä”. Projektin tarkoituksena on potilasturvallisuuden kehittäminen kirurgisilla vuodeosastoilla ja teho-osastoilla kivunhoitoon ja hoitotyöhön liittyen. Opinnäytetyön tarkoituksena oli kuvata lääkkeettömiä kivunhoitomenetelmiä, selvittää millaisia lääkkeettömiä kivunhallintamenetelmiä on käytössä akuutin leikkauksen jälkeisen kivunhoidossa ja mitkä ovat APS-hoitajien näkemykset niiden käytöstä. Tavoitteena oli kehittää lääkkeettömien kivunhallintamenetelmien käyttöä tulevaisuudessa.  Aineisto kerättiin teemahaastattelemalla viittä APS-hoitajaa Helsingin ja Uudenmaan sai-raanhoitopiirin alueella. Haastattelut toteutettiin maaliskuussa 2012 teemahaastatteluina. Millaisia lääkkeettömiä kivunhoitomenetelmiä on käytössä? Millaisia kokemuksia APS-hoitajilla on lääkkeettömistä kivunhoitomenetelmistä? Minkälaisia haasteita lääkkeettömien kivunhoitomenetelmien käyttöön liittyy? Aineisto analysoitiin induktiivisella sisällön analyysillä.  Opinnäytetyön tulosten mukaan lääkkeettömät kivunhoitomenetelmät ovat osa lähes jokaisen kirurgisen potilaan leikkauksen jälkeistä hoitoa. Lääkkeettömiä kivunhoitomenetelmiä käytetään yleisimmin yhdessä lääkkeellisten kivunhoitomenetelmien kanssa. Lääkkeettömiä kivunhoitomenetelmiä ei aina mielletä kivunhoidoksi vaan ne ovat osa potilaan saamaa perushoitoa. Vuorovaikutus, läsnäolo sekä ohjaus ja neuvonta nähtiin tärkeinä potilaan leikkauksen jälkeistä kipua lieventävinä tekijöinä. Lääkkeettömien kivunhoitomenetelmien käyttöä tulevaisuudessa tulisi kehittää koulutta-malla hoitajia erilaisten kivunhallintatekniikoiden käyttöön sekä lisäämällä potilaiden tietoisuutta lääkkeettömistä kivunhoitomenetelmistä kertomalla niistä jo tulohaastatteluiden yhteydessä.
Lapsen tehokkaan kivunhoidon toteuttaminen edellyttää lääkkeellisen kivunhoidon lisäksi käytettävän lääkkeettömiä kivunhoitomenetelmiä. Lääkkeettömillä hoitomenetelmillä voidaan kivun ja stressin lisäksi vähentää turhaa lääkkeiden käyttöä sekä lyhentää sairaalassaoloaikaa. Lievää ja lyhyttä kipua hoidetaan aina ensin lääkkeettömillä kivunhoitomenetelmillä. Oulun ammattikorkeakoulussa, sosiaali- ja terveysalan yksikössä tarvittiin suomen- ja englanninkielinen verkko-opetusmateriaali lasten lääkkeettömistä kivunhoitomenetelmistä lasten- ja nuorten syventäviin opintoihin. Opinnäytetyöni tärkein tavoite oli luoda opiskelijoille mahdollisimman ajantasaista, tutkittua, käytännössä hyväksi koettua ja pohdiskelua herättävää tietoa lasten lääkkeettömistä kivunhoitomenetelmistä. Tavoitteena on käsitellä opetusmateriaalissa pelkästään yleisimmin käytettyjä kivunlievitysmenetelmiä, joita käytetään sairaalassa. Tarkoitus opinnäytetyölle on, että opiskelijat käyttävät lääkkeettömiä kivunhoitomenetelmiä työskennellessään lasten parissa. Näin lapset hyötyvät välillisesti opetusmateriaalistani. Projektini on yleiskatsaus lasten lääkkeettömistä kivunhoitomenetelmistä. Ennen opetusmateriaalin toteutusta tein lasten- ja nuorten hoitotyöhön suuntaaville opiskelijoille kyselyn lasten lääkkeettömien kivunhoitomenetelmien tarpeellisuudesta. Opetusmateriaalia lähdin toteuttamaan teoriatiedon ja opiskelijoilta saadun kehittämispalautteen pohjalta. Painotin opetusmateriaalissa opiskelijoiden tarpeita. Suomenkielisen version opetusmateriaalista tein ensin, jonka pohjalta lähdin toteuttamaan englanninkielistä versiota. Opetusmateriaalista pyysin palautetta verkkoalustalla. Opiskelijoiden palautteesta kävi ilmi, että opetusmateriaali on tarpeellinen lasten- ja nuorten hoitotyössä. Positiivista palautetta tuli esimerkiksi sisällön kattavuudesta ja selkeydestä sekä opetusmateriaalin kokonaiskuvasta. Opetusmateriaali tulee palvelemaan ensisijaisesti opiskelijoita, jotka suuntautuvat lasten- ja nuorten hoitotyöhön. Lisäksi opetusmateriaalia voidaan käyttää myös perheenhoitotyössä. Opetusmateriaalin englanninkielisen version vuoksi myös kansainväliset opiskelijat voivat hyödyntää opetusmateriaalia. Jatkossa lasten lääkkeettömistä kivunhoitomenetelmistä voisi tehdä myös tutkimusta koululle ja työyksikköön. Lasten lääkkeettömistä kivunhoitomenetelmistä voidaan tutkia esimerkiksi, kuinka yleisesti niistä tiedetään, kuinka paljon ja miten niitä käytetään.
Lääkkeettömät kivunhoitomenetelmät näyttöön perustuen. Opinnäytetyön tarkoituksena oli tehdä lääkkeettömiä kivunhoitomenetelmiä esittelevä tuote, jonka avulla potilas voi löytää keinoja hoitaa itse kipuaan. Tuote tehtiin Suomen Kipu ry:lle, ja se on saatavissa sekä painettuna opaslehtisenä että sähköisessä muodossa Suomen Kipu ry:n kotisivuilla. Opinnäytetyö oli osa Metropolia Ammattikorkeakoulun ”NÄPE - Näyttöön perustuvan osaamisen vahvistaminen kliinisessä hoitotyössä” -hanketta,  jonka tarkoituksena oli vahvistaa näyttöön perustuvaa kliinistä osaamista hoitotyön  oppimisessa. Opinnäytetyössä käsiteltiin tutkimusten ja kirjallisuuden mukaan hyviksi todettuja  lääkkeettömiä kivunhoitomenetelmiä, jotka soveltuvat kivun itsehoitoon. Tämän pohjalta  laadittiin tuote, jonka tavoitteena on lisätä potilaiden tietoa ja itsehoitovalmiuksia  kivunhoidossa. Tiedottamalla eri hoitovaihtoehdoista voidaan tukea potilaan  voimaantumista sekä sitoutumista ja osallistumista omaan hoitoonsa. Tuotetta ei ole  suunnattu millekään tietylle kipupotilasryhmälle, vaan sitä voi hyödyntää kuka tahansa kivun kanssa elävä. Myös hoitotyöntekijät voivat käyttää tuotetta tukena ohjatessaan  potilaalle kivun itsehoitoa. Erityisesti krooninen kipu on merkittävä terveydellinen, sosiaalinen ja taloudellinen haaste,  joten on tärkeää tukea sen niin lääkkeellisiä kuin ei-lääkkeellisiäkin hoitomenetelmiä.  Lääkkeettömien kivunhoitomenetelmien tutkiminen sekä niiden käyttäminen hoitotyössä  on Suomessa vielä vähäistä. Parhaisiin tuloksiin kivunhoidossa päästään yhdistämällä  lääkehoito kivun muihin hoitomenetelmiin. Lääkkeettömät kivunhoitomenetelmät ovat  turvallisia eivätkä aiheuta sivuvaikutuksia kipulääkkeiden tavoin.  Opinnäytetyössä käsiteltiin myös kivun määritelmää ja fysiologiaa, kipua kokemuksena  sekä kivun lääkehoitoa ja sen haittavaikutuksia. Työssä määriteltiin myös toiminnallinen  opinnäytetyö ja kuvailtiin hyvän tuotteen ominaisuuksia.
Synnytyskipujen ei-lääkkeellinen lievittäminen : artikkeli
APS- hoitajien näkemyksiä : kirurgisen potilaan postoperatiivisen kivun lääkkeettömästä hoidosta
Leikki-ikäisen lapsen kivun arviointi ja mittaaminen sekä lääkkeettömät kivunhoitomenetelmät
Unettomuus on yleinen ja alidiagnosoitu ongelma iäkkäillä potilailla, on todettu että jossain vanhuutensa vaiheessa puolet yli 65-vuotiaista kärsivät unettomuudesta. Tämän opinnäytetyön tarkoituksena oli tehdä opas ikääntyvien unettomuuden lääkkeettömistä hoitomuodoista. Opas tehtiin yhteistyössä Kaskenlinnan sairaalan neurologisen kuntoutusosaston kanssa. Tavoite oli tuoda esille unettomuuden lääkkeettömiä hoitokeinoja, joita voidaan hyödyntää neurologisen kuntoutusosaston potilaiden unettomuuden hoidossa osastolla ja kotona. Iäkkäiden unettomuuden hoidossa on kaksi päälinjaa, lääkkeetön hoito ja lääkehoito. Lääkehoitoa käytetään tilapäisesti mikäli lääkkeettömät hoidot eivät ole auttaneet; tällöinkin vain tarvittaessa otettuna. Tästä huolimatta vanhukset käyttävät usein unilääkkeitä säännöllisesti ja yhtäjaksoisesti. Oppaan avulla voidaan arvioida unettomuuden lääkehoidon tarpeellisuutta neurologisella kuntoutusosastolla ja mahdollisesti hyödyntää muita hoitokeinoja unettomuuden hoitoon. Opinnäytetyön kirjallisuusosiossa olen käyttänyt erilaisia teoksia, muutamaa artikkelia ja tutkimuksia jotta saisin laajan ja kattavan tiedon joka soveltuisi parhaiten neurologisten iäkkäiden potilaiden unettomuuden hoidossa.
Nivelrikko on yleisin tuki - ja liikuntaelinoireita aiheuttava sairaus, josta kärsii yli miljoona suomalaista. Heistä 400 000:lla on oireita aiheuttava polven tai lonkan nivelrikko. Viimeisimpien hoitosuositusten mukaan konservatiiviset lääkkeettömät hoidot, kuten riskitekijöiden poistaminen, kivun hallinta ja lieventäminen sekä toimintakyvyn ylläpito ja parantaminen lihaskuntoharjoituksilla, ovat nivelrikon hoidon perusta. Tutkimuksella selvitettiin lievää tai keskivaikeaa polven nivelrikkoa sairastavien 50 -72-vuotiaiden Lieksan Sosiaali- ja terveyspalvelukeskuksen asiakkaiden (n=13) koetun kivun muutosta kuuden kuukauden ajan, Käypä hoito - suositusten ja Fysioterapialiiton polven ja lonkan fysioterapia suositusten mukaisilla ohjeilla. Alussa ja lopussa käytettiin nivelrikon hoidon tutkimuksiin tarkoitettua WOMAC-kyselylomaketta, jossa arvioidaan polvinivelen subjektiivista kipua, jäykkyyttä ja toimintakyvyn puutetta. Tuloksia käsiteltiin tilastollisella Statistical Package for Social Sciences (SPSS) ohjelmalla. Tulokset osoittavat, että kuusi kuukautta kestäneellä polven nivelrikko yksilö- ja ryhmäharjoittelulla oli tilastollisesti merkittävä muutos ryhmäläisten kokeman kivun vähentymisessä. Harjoitteluprosessin mukaan kipu on tilastollisesti merkittävästi vähentynyt. Jatkotutkimusaiheina olisi luontevaa tarkastella polven liikkuvuutta, lihasvoiman merkitystä sekä painonhallintaa polven nivelrikon fysioterapeuttisessa hoidossa.
Tiivistelmä: Tämän kirjallisuustutkimuksen tarkoituksena on muodostaa kattava kuva vastasyntyneen kivunhoidon kokonaisuudesta. Tutkimusaineiston muodostavat vastasyntyneen kivunhoidosta tehdyt kansainväliset ja kotimaiset tutkimukset sekä alan keskeisissä aikakauslehdissä julkaistut artikkelit. Tutkimuksen tavoitteena on tarjota käytännön kentällä työskentelevälle hoitajalle tietoa, joka antaisi hänelle lisää edellytyksiä tunnistaa vastasyntyneen kipu ja lievittää kärsimystä.Tutkimuksessa käytettiin analyysimenetelmänä laadullista sisällön analyysia, jonka avulla analysoitiin 104 kotimaista ja ulkomaista vastasyntyneen kipua ja sen hoitoa käsitelevää tutkimusta ja asiantuntija-artikkelia. Analyysiprosessin kulku on kuvattuna tutkimuksen liitteissä ja analyysin lopputulokset esitellään tämän tutkimuksen tuloksina.Keskosen ja sairaan vastasyntyneen tehostettuun hoitoon liittyy elintoimintojen ylläpitoon ja tarkkailuun vaadittavia päivittäisiä hoito- ja tutkimustoimenpiteitä, jotka aiheuttavat lapselle kipua ja stressiä. Tulokset osoittavat, että voimakkaalla kipureaktiolla on vastasyntyneen toipumista hidastava vaikutus. Tästä huolimatta on yhä viitteitä siitä, että kivunhoidossa on parantamisen varaa monilla vastasyntyneiden tehostetun hoidon osastoilla. Kivun arviointi on hoitajalle haasteellista, sillä keskosen ja sairaan vastasyntyneen reaktiot kivulle ovat usein vaimeammat ja vaihtelevammat kuin terveellä täysiaikaisella vastasyntyneellä. Vaikka vastasyntynyt ei kykene verbaalisesti kertomaan kivusta, voidaan kipukokemus todentaa fysiologisina, hormonaalis-metabolisina ja käyttäytymisen muutoksina lapsessa. Tutkimuksissa on kuvattu keskeisinä vastasyntyneen kipureaktioina esimerkiksi kasvonilmeiden muutokset, pulssitaajuuden kohoaminen ja nopeat yleistilan muutokset. Tulokset osoittavat myös, että vastasyntyneen lievää kipua voidaan monissa tapauksissa menestyksekkäästi lievittää hoitotyön auttamismenetelmien avulla. Hoidollisia lievityskeinoja ovat esimerkiksi silittäminen, asentohoito ja säästävä hoito. Voimakkaan ja jatkuvan kivun hoidossa tulee aina käyttää farmakologisia menetelmiä, joista tärkein on opioidien, kuten morfiinin ja fentanyylin käyttö. Opioidit soveltuvat annosteltavaksi jaksottaisesti tai jatkuvana infuusiona ja niitä voidaan tehohoidossa käyttää sekä intuboidun että spontaanisti hengittävän vastasyntyneen kivun hoidossa. Muita farmakologisia kivunlievityskeinoja ovat vahvan glukoosiliuoksen ja parasetamolin käyttö.Johtopäätöksenä voidaan todeta, että sekä hoitotyön auttamismenetelmiin perustuvien että farmakologiset keinojen systemaattinen käyttö on välttämätöntä, jotta vastasyntyneen kokema kipu voidaan tunnistaa ja hoitaa tehokkaasti. Tehokkaan kivunhoidon merkitystä vastasyntyneillä tukevat paitsi lääketieteelliset myös eettiset näkökohdat.
The experiences of people with panic disorder about their lives and Elossa ja Hengissä -courses.
Lääkkeetön kivunlievitys synnytyksessä : opetusmateriaali
Ohje vanhemmille ei-lääkinnällisestä kivunlievityksestä : opaslehtinen
Kehoa kuunnellen : opetustapahtuma kätilöopiskelijoille lääkkeettömästä kivunlievityksestä synnytyksessä
Haavakivun hoito osana haavan mekaanista puhdistusta
Synnytyskivun lievittäminen : Opas äitiysneuvolassa työskenteleville
Polviartroosin konservatiivisen hoidon toteutuminen potilaan kokemana
Kipu on luonnollinen osa synnytystä ja se kuuluu synnykseen. Kivun hoito on synnytyksen tärkeimpiä osa-alueita. Kivunlievityksen tarkoituksena on vähentää kipu tuntemuksia ja lisätä elimistön omaa endorfiinien tuotantoa. Kivunlievitys voidaan jakaa lääkkeettömiin ja lääkkeellisiin menetelmiin. Lääkkeetön kivunlievitys on kivun lievittämistä ilman lääkkeitä. Lääkkeettömiä kivun-lievitysmenetelmiä voidaan käyttää kokosynnytyksen ajan ja niiden käyttö on turvallista. Lääkkeettömiä kivunlievitysmenetelmiä voidaan yhdistää keskenään ja niitä voidaan käyttää myös lääkkeellisten menetelmien kanssa. Kivunlievitysmenetelmä valitaan aina yksilöllisesti ja valinnassa huomioidaan sikiön ja äidin hyvinvointi sekä synnytyksen eteneminen. Opinnäytetyön tarkoituksena oli luoda Turun ammattikorkeakoululle ajantasainen oppimateriaali synnytyksestä, sen kivunlievityksistä syventyen lääkkeettömiin menetelmiin. Tavoitteena oli lisätä sairaanhoitajaopiskelijoiden tietämystä synnytyskivun lievitys menetelmistä, erityisesti lääkkeet-tömistä menetelmistä. Oppimateriaali suunniteltiin sairaanhoitaja opiskelijoille. Oppimateriaalin avulla opiskelijat ymmärtävät asiat konkreettisemmin. Projekti on yksittäinen hanke, joka syntyi hoitotyötä tekevien hoitajien mielenkiinnosta aihetta kohtaan. Ammattikorkeakoulussa terveysalan opiskelijoille puhutaan vähän lääkkeettömistä kivunlievityskeinoista synnytyksessä. Kuitenkin lääkkeettömiä menetelmiä käytetään melkein jokaisessa synnytyksessä. Lääkkeettömistä kivunlievitysmenetelmistä synnytyksessä tulisikin kertoa enemmän terveydenhuollon opiskelijoille. Opettajat voisivatkin kouluissa käsitellä rohkeammin vaihtoehtoisia kivunlievitys menetelmiä. Osa menetelmistä ovat huomaamatta läsnä useassa synnytyksessä.
Ohjausmateriaali perhevalmennukseen
Metabolisen oireyhtymän omahoito : PowerPoint-ohjeistus fysioterapeuteille
KESKOSEN LÄÄKKEETÖN KIVUNHOITO : Perehdytysmateriaali Kuopion yliopistollisen sairaalan vastasyntyneiden teho-osaston uusille työntekijöille ja opiskelijoille
Vastasyntyneiden lääkkeettömät kivunhoitomenetelmät
Työikäisen uni ja unettomuuden lääkkeetön hoito : Koulutustilaisuus terveydenhoitajille
Tiivistelmä: Lääkkeettömät kivunhoidon auttamismenetelmät saattohoitotyössä hoitohenkilökunnan kuvaamina.
Lääkkeettömät kivunhoidon auttamismenetelmät saattohoitotyössä hoitohenkilökunnan kuvaamina
Tyypin 2 diabeetikon kohonneen verenpaineen hoito kaipaa tehostamista
Lääkkeetön kivunhoito  : opas tehostetun hoidon yksikön hoitohenkilökunnalle
Kotihoito-ohje lonkan tekonivelleikkauksen jälkeisen kuntoutumisen tueksi - Projektin loppuraportti
Muistisairaan potilaan käytösoireet ja lääkkeettömät hoitokeinot : sähköinen ohjeistus Vetrea Terveys Oy:n, Otsolan yksikön hoitohenkilökunnalle
Dementoituneen käytöshäiriöiden lääkkeetön hoito : Tietopaketti Kinttala-kodille
Tiivistelmä: Opinnäytetyön tarkoituksena oli löytää ajankohtaista, vahvaan näyttöön perustuvaa tietoa masentuneen vanhuksen ei lääkkeellisestä hoidosta. Tiedetään vanhusten määrän kasvavan sekä myös masentuneisuuden. Hoitajien työmäärä kasvaa ja masentuneiden vanhusten hoito vaatii ajankohtaista tietoa hoidon toteuttamisesta. Tarkoituksena oli löytää hoitajien keinoja masentuneen vanhuksen hoitoon ja oireiden lievittämiseen. Tavoitteena on tehdä kootusta tiedosta yleisesite vanhustenkeskusten hoitotyöntekijöille.    Opinnäytetyö noudatti systemaattisen kirjallisuuskatsauksen piirteitä. Tietoa haettiin kolmesta eri tietokannasta ja työhön valittiin katsausartikkelit vahvan hoitotyön näytön varmistamiseksi.    Tulokset luokiteltiin tutkimuskysymykseen saatujen vastausten perusteella henkilökunnan osaamiseen, fyysisiin interventioihin ja psykososiaalisiin interventioihin. Henkilökunnan osaaminen muodostui koulutuksesta, hoidon suunnittelusta ja eri käyttäytymistekniikoiden hallinnasta. Fyysisiin interventioihin kuuluva liikunta on tehokas hoitomuoto masennuksen hoidossa. Tästä löytyi kuitenkin vähän tietoa. Psykososiaalisiin interventioihin kuuluivat muistelu, hyvinvointiryhmät, positiiviset askareet ja iloa tuovat tekemiset. Lisäksi säännölliset päivittäiset toiminnat kuten ruokailu, säännöllinen liikunta, uskonnollinen toiminta ja hyvät ihmissuhteet vaikuttavat positiivisesti mielenterveyteen. Sosiaaliset suhteet, hyvä vuorovaikutus ammattiauttajien välillä lievittää masennusta. Ohjattu muistelutoiminta liittyen musiikkiin, kirjallisuuteen, kuviin ja tanssiin sekä luova toiminta, viherympäristössä ulkoilu ja kasvien kasvattaminen vaikuttaa myönteisesti psyykkiseen hyvinvointiin.    Tulevaisuudessa tarvitaan lisää tutkittua tietoa fyysisistä interventioista. Vanhusten määrän kasvaessa ja henkilökunnan resurssien vähetessä tarvitaan tehokkaita, toteuttamiskelpoja keinoja masentuneen vanhuksen hoitotyössä.
Leikki-ikäisten lasten postoperatiivinen kipu : kivun ilmeneminen, arvioiminen ja lääkkeetön hoito sairaanhoitajien kuvaamana
Traumalapsen kivunhoito ensihoidossa
Hoitotyön kivunlievitysmenetelmät vastasyntyneen hoidossa : opas Satakunnan ammattikorkeakoulun hoitotyön opiskelijoille
Aikuisten unettomuuden lääkkeetön hoito
"KUIN OLISI LYÖTY SAUNAVIHDALLA SELKÄÄN JUURI OIKEAAN AIKAAN!"  : - Kokemuksia transkutaanisen hermostimulaation (TENS) käytöstä synnytyksessä
Bac track-lannerangan traktiohoito alaselkäpotilaiden kotikuntoutuksessa
Tiivistelmä: Astmaa sairastavien lasten lääkehoidon ohjauksen arviointi vanhempien tietotestin avulla. Opinnäytetyö on osa Lapsen, nuoren ja lapsiperheen ohjaus -projektia. Projektin tarkoitus on kuvata minkälaista ohjausta lapsi, nuori ja lapsiperhe saa. Tarkoituksena on myös tuot-taa voimavaroja vahvistava ohjauksen malli keskeisiin lasten, nuorten ja perheen ohjauk-sen tarpeisiin. Projektin tavoitteena on kehittää lapsen ja perheen voimavaroja vahvistavaa ohjausta sekä ohjauksen opetusta ammattikorkeakoulussa.  Opinnäytetyömme tarkoituksena oli kuvata vanhempien saamaa lääkehoidon ohjausta tie-totesti lomakkeen avulla. Tavoitteenamme oli kartoittaa vanhempien tietoja lapsen hen-genahdistuksen oireista ja oireiden hoidosta sekä lääkehoidosta että lääkehoidon sivuvai-kutuksista ohjauksen jälkeen. Tavoitteenamme oli myös kartoittaa tietotestin tulosten pe-rusteella miten vanhempien ohjaus on onnistunut.  Aineistonkeruu toteutettiin kyselylomakkeen avulla. Etelä-Suomessa olevan sairaalan osas-ton potilaiden vanhempia pyydettiin osallistumaan tutkimukseen kirjallisella suostumuslo-makkeella. Osaston henkilökunta jakoi lomakkeet halukkaille vanhemmille. Kyselylomakkei-ta jaettiin keväästä 2010 eteenpäin. Lomakkeita palautui 30 kappaletta. Aineisto analysoi-tiin PASW -ohjelman avulla.  Tuloksista käy ilmi, että vanhemmilla oli pääasiassa hyvät tiedot lapsen hengenahdis-tusoireista, oireiden hoidosta sekä lääkehoidosta. Vanhempien tiedoissa oli eniten puuttei-ta lääkehoidon sivuvaikutusten osalta. Johtopäätöksenä voimme esittää, että ohjaus on onnistunut melko hyvin. Jatkossa ohjauksessa tulisi kiinnittää enemmän huomiota lääkkei-den sivuvaikutuksista kertomiseen.
Synnyttäjien kokemuksia akupunktiosta synnytyskipujen lievittäjänä
Sinun synnytyksesi vaihtoehtoisin keinoin : opas Oulaskankaan sairaalaan tuleville synnyttäjille
Palliatiivisen potilaan lääkkeetön kivunhoito ja siihen liittyvän moniammatillisen yhteistyön kehittäminen
Vastasyntyneen ja keskosen kivun arviointi ja lievittäminen
Lääkkeetön kivunlievitys synnytyksen avautumisvaiheen aikana
Hyvää hoitoa haasteellisesti käyttäytyvälle muistisairaalle : verkkomateriaali hoitotyöntekijälle
Ikääntyneiden unettomuuden lääkkeetön hoito : opas neurologisen kuntoutusosaston potilaille ja hoitohenkilökunnalle
APS-hoitajien näkemyksiä kirurgisen potilaan postoperatiivisen kivun lääkkeettömästä hoidosta
Ohjekansio sydämen vajaatoimintaa sairastavan potilaan hoitotyöstä vanhainkodin hoitohenkilökunnalle
Lääkkeettömät kivunhoitomenetelmät näyttöön perustuen : opas kivun itsehoitoon
Synnyttäjien kokemuksia luonnonmukaisten hoitomenetelmien käytöstä synnytyskivun lievityksessä
Työikäisen lääkkeetön unettomuuden hoito
Murtumapotilaan lääkeetön kivunhoito
Lasten yökastelun hoito perusterveydenhuollossa : kartoitus Etelä-Savon sairaanhoitopiirin alueella
Elämänmittainen ihopsoriaasi ja sen kokemusperäinen lääkkeetön hoito, hyvinvointi ja laihdutus
Vastasyntyneen kivun tunnistaminen ja hoito
Synnytyksessä käytettävät lääkkeettömät kivunlievitysmenetelmät kätilöiden näkökulmasta
Unettomuuden arviointi ja hoito työterveyshuollossa : tutkimushankkeen n:o 108332 loppuraportti Työsuojelurahastolle
"Ole lähelläni" : vastasyntyneen ei-lääkkeellinen kivunlievitys
Akuutin kivun hoito : opas hoitohenkilökunnalle
Aikuispotilaan lääkkeetön kivunhoito postoperatiivisessa hoitotyössä : opas heräämön henkilökunnalle
Kivunlievitysmenetelmät lasten sairaanhoidossa -systemaattinen kirjallisuuskatsaus.
Lääkkeetön kivunlievitys synnytyksen hoidossa
Synnyttäjä sanoo mitä tehdään ja kätilö menee perässä : lääkkeettömän kivunlievityksen kulttuuri synnytyssairaalassa kätilön kokema
Kirurgisen potilaan unettomuuden auttamiskeinot
Tiivistelmä: Akupunktio ei-lääkkeellisenä kivunlivitysmenetelmänä synnytyskivun hoidossa. Lääkkeettömien kivunlievitysmenetelmien käyttö on olennainen osa kätilötyön osaamista ja näihin hoitomuotoihin tulisi kiinnittää huomiota, sillä ne ovat sekä sikiölle että äidille vaarattomia ja tukevat äidin omien voimavarojen käyttöä. Kätilöliitto sekä WHO suosittelevat välttämään turhaa medikalisaatiota normaalin raskauden ja synnytyksen hoidossa. Länsimaalainen lääketiede ei tunnusta kiinalaisen lääketieteen käsitystä akupunktiohoidosta, vaan selittää akupunktion vaikutusmekanismia oman lääketieteellisen näkemyksensä pohjalta. WHO on antanut vuonna 2008 kannanottonsa vaihtoehtolääkinnästä, jossa se rohkaisee täydentäviä ja vaihtoehtoisia hoitomuotoja integroitaviksi osaksi kansallisia terveysjärjestelmiä.    Tämän opinnäytetyön tarkoituksena oli selvittää vuonna 2011 Jorvin sairaalassa synnyttäneiden äitien neuvolasta ja sairaalasta saamaa informaatiota akupunktion käyttömahdollisuuksista synnytyskivun hoidossa sekä heidän kiinnostustaan akupunktiota kohtaan. Lisäksi tarkoituksena oli tutkia kyseistä hoitomuotoa saaneiden äitien kokemuksia hoidon vaikuttavuudesta. Tavoitteena on lisätä aiheeseen liittyvää tietoa ja näin tukea synnytyksenhoidon laadun kehittämistyötä Jorvin sairaalassa. Tutkimus oli osa Hyvä syntymä –hanketta.    Opinnäyte on toteutettu kvantitatiivista menetelmää käyttäen kyselytutkimuksena, jonka teoreettiseksi taustaksi on koottu tutkimuksia akupunktion käytöstä synnytyskivun lievitykseksi. Aineisto kerättiin loka- joulukuussa 2011 Jorvin sairaalan synnyttäneiden vuodeosastolta jakamalla 300 kyselylomaketta systemaattisesti perusjoukkoon kuuluville. Lomakkeessa oli 17 kysymystä. Vastauksia saimme 78 (vastausprosentti 26). Vastaukset analysoitiin tilastollisia menetelmiä käyttäen. Seitsemän vastaajaa oli käyttänyt synnytyksessään akupunktiota. Käyttökokemukset olivat vaihtelevia. Vastaajat olivat halukkaita saamaan tietoa ei –lääkkeellisitä kivunlievityskeinoista. Asenne akupunktiota kohtaan oli pääosin myönteinen tai neutraali. Neuvoloiden on tunnettava kaikki synnytyskivunlievittämiseen käytettävissä olevat keinot ja jaettava äideille tietoa monipuolisesti. Tiedonsaanti on tärkeää erityisesti jo neuvolassa, jolloin äidille jää aikaa käsitellä saamaansa informaatiota.
Astmaa sairastavien lasten lääkehoidon ohjauksen arviointi vanhempien tietotestin avulla
Ikääntyvien unettomuus : Hoidoksi liike vai lääke
Tiivistelmä: Tutkimuksen tarkoituksena oli selvittää synnyttäjien kokemuksia akupunktiosta synnytyskipujen lievittäjänä. Tavoitteena oli tuottaa kokemuksellista tietoa akupunktion käytöstä synnytyskipujen lievittäjänä. Tutkimusaineisto koottiin avoimilla kirjevastauksilla Länsi-Uudenmaan aluesairaalassa syksyllä 1999. Akupunktiota syn-nytyksessä käyttäneet äidit osallistuivat tutkimukseen synnytyksensä jälkeen. Aineisto koostui kahdestakymmenestä kirje-vastauksesta. Kirjeet analysoitiin laadullista sisällön analyysi -menetelmää käyttäen. Tutkimuksen tulosten mukaan akupunktio vaikutti synnytyskipuun monin eri tavoin. Osalla vaikutus oli dramaattinen, toi-silla taas akupunktio ei vaikuttanut lainkaan. Useimmilla vastaajilla akupunktio auttoi erityisesti selkäkipuihin varsinkin synnytyksen alku- ja keskivaiheessa. Akupunktion todettiin myös rauhoittavan mieltä ja kehoa. Yleisesti akupunktio koettiin positiiviseksi kokemukseksi. Tietoa akupunktiosta synnyttäjillä oli hajanaisesti. Informaatiota oli saatu kirjallisuudesta, TV:stä ja lehdistä sekä ystävättäriltä. Akupunktion käytöstä synnytyksessä synnyttäjät saivat tietoa kätilöiltä. Lisää tietoa kuitenkin kaivattiin. Suurin osa vastaajista halusi käyttää akupunktiota synnytyskivun lievitykseen sen luonnonmukaisuuden ja vaarattomuuden takia. Lääkkeetön vaihtoehto kivunlievitykseen kiinnosti sekä syntyvän lapsen että äidin itsensä takia. Monet käyttivät aku-punktiota kätilön ehdotuksesta. Osaa rohkaisivat omat aiemmat tai tuttavien hyvät kokemukset. Kokeilunhalu innosti muu-tamia vastaajia. Kivunlievityksen lisäksi akupunktiota käytettiin synnytyksen aikana myös muihin vaivoihin, muun muassa rentoutumiseen ja pahoinvointiin. Akupunktion käyttö ei estänyt muiden kivunlievitysmenetelmien käyttöä. Vastauksista ilmeni synnyttäjien luottamus luonnonmukaisiin hoitokeinoihin. Tutkimuksen tuomaa tietoa synnytysosaston henkilökunta voi hyödyntää työssään synnyttäjien parissa sekä tutkimuksen pohjalta antaa tietoa vaihtoehtoja kaipaaville synnyttäjille. Jatkossa olisi hyödyllistä vertailla akupunktion ja lääketieteellis-ten kivunlievitysmenetelmien vaikutusta synnytyskipuun. Olisi hyvä tutkia myös akupunktion merkitystä synnytyskoke-mukseen.  Lisäksi kätilön kokemuksia akupunktion antajana olisi mielenkiintoista tutkia.
Kehoa kuunnellen : Opetustapahtuma kätilöopiskelijoille lääkkeettömästä kivunlievityksestä synnytyksessä
Lasten, nuorten ja huoltajien kokemuksia ADHD:n lääkehoidosta ja koulunkäynnistä
Tiivistelmä.
Tässä opinnäytetyössä tutkittiin traumasta aiheutuvan kivun tunnistamiseen, arviointiin ja hoitoon liittyviä käytäntöjä ensihoidossa 0-12-vuotiaiden lapsipotilaiden kohdalla. Tavoitteena oli kuvata sairaalan ulkopuolisessa ensihoidossa hyväksi koettuja keinoja traumalapsen kivunhoidon osalta. Tutkimusaineisto kerättiin maaliskuussa 2008 Varsinais-Suomen sairaanhoitopiirin  alueelta. Aineisto kerättiin teemahaastattelemalla kahta ensihoitolääkäriä ja kolmea lääkintäesimiestä. Aineisto analysoitiin sisällönanalyysiä käyttäen. Sairaalan ulkopuolisessa ensihoidossa traumalapsen kivunhoito suoritetaan osana kokonaisvaltaista potilaan tutkimista ja hoitoa. Traumalapsen kivun tunnistaminen, arviointi ja hoito koetaan käytännössä sitä vaikeammaksi mitä nuorempi lapsi on kyseessä. Ensisijainen kivun tunnistamiseen ja arviointiin käytetty keino on potilaan oma arvio kivusta. Jos lapsi ei itse pysty kipuaan ilmaisemaan, korostuu hoitajan rooli kivun tunnistamisessa ja arvioinnissa. Tällöin korostuu myös hoitajan kokemus lasten kivunhoidosta. Sairaalan ulkopuolisessa ensihoidossa kivunhoidon onnistumisen kannalta tärkeä tekijä on tilanteen ja lapsen rauhoittaminen. Rauhoittaminen on tärkeää myös potilaana olevan lapsen vanhempien kohdalla, jotta he voivat osallistua lapsensa kivunhoitoon. Tämän opinnäytetyön jatkotehtävänä traumalapsen kivun tunnistamisen ja arvioinnin keinot on kerätty taulukoihin, joiden tiedot on johdettu opinnäytetyön ensimmäisen osan kirjallisuuskatsauksesta ja tuloksista. Tutkimuksen tuloksia voidaan käyttää hyväksi suunniteltaessa ohjeistusta traumaattisesti loukkaantuneen lapsen kivunhoitoon. Jatkossa aihetta voisi tutkia sairaankuljettajiin kohdistuvalla määrällisellä tutkimuksella.
IKÄÄNTYVIEN UNETTOMUUS : Hoidoksi liike vai lääke
Akupunktio ei-lääkkeellisenä kivunlievitysmenetelmänä synnytyskivun hoidossa
Tiivistelmä: Tutkimuksen tarkoituksena oli kuvata synnyttäjien kokemuksia luonnonmukaisten hoitomenetelmien käytöstä synnytyskivun lievityksessä Helsingin kaupungin Kätilöopiston sairaalassa. Tarkoituksena oli selvittää asiaa äidin näkökulmasta: kokemuksia luonnonmukaisten hoitomenetelmien käytöstä synnytyskivunlievityksessä, äitien toivomuksia kivunlievitysmenetelmistä sekä luonnonmukaisten hoitomenetelmien tarjonnasta. Tavoitteena oli, että tutkimustulosten perusteella kätilöt voivat kehittää omaa työskentelyään entistä asiakaslähtöisemmäksi ja näin kehittää hoitotyön laatua.Tutkimus suoritettiin kyselylomakkeella, joka laadittiin aikaisempien tutkimuksien ja teoriatiedon pohjalta. Kyselylomake oli puolistrukturoitu, joka sisälsi avoimia ja monivalintakysymyksiä. Perusjoukon muodostivat kaikki Kätilöopiston sairaalassa 16.3.-30.5.2000 lapsivuodeosastolla 2, 3 ja 6 olleet äidit. Tutkimusotos muodostui sadasta ensimmäisestä alateitse synnyttäneestä äidistä heidän osastoille tulojärjestyksessään. Aineiston kvantitatiivisessa analysoinnissa käytettiin SPSS-ohjelmaa. Tulokset esitettiin frekvenssi- ja prosenttijakaumina sekä ristiintaulukointeina. Tulosten käsittelyssä käytettiin Khin neliö -yhteensopivuustestiä, Pearsonin korrelaatiokerrointa ja t-testiä. Avointen kysymysten käsittelyssä käytettiin sisällön analyysia, jonka avulla osa aineistosta muutettiin kvantitatiivisesti käsiteltävään muotoon. Tutkimustulosten mukaan yli puolet synnyttäjistä toivoivat saavansa epiduraalipuudutuksen kivunlievitykseen ja käyttävänsä luonnonmukaisia menetelmiä sen lisänä. Toiseksi eniten aineistosta nousi esiin toivomukset veden käytöstä kivunlievityksenä. Tuloksista ilmeni, että synnyttäjät, joille kätilö oli kertonut tarjolla olevista luonnonmukaisista kivunlievitysmenetelmistä, käyttivät synnytyksessään useampia menetelmiä kuin ne, joille menetelmistä ei kerrottu. Ensisynnyttäjät olivat luovempia ja aktiivisempia käyttämään omia voimavaroja apuna kivunlievityksessä kuin uudelleensynnyttäjät. Eniten käytettyjä luonnonmukaisia kivunlievitysmenetelmiä olivat kosketus, rentouttava hieronta, hengitys sekä asennot ja liikkuminen. Kolmasosa synnyttäjistä käytti myös suihkua tai ammetta kivunlievityksenä. Parhaaksi kivunlievitysmenetelmäksi synnyttäjät kokivat kosketuksen ja läsnäolon, lääketieteellisistä menetelmistä parhaaksi koettiin epiduraalipuudutus. Kolmasosa synnyttäjistä koki luonnonmukaisen kivunlievityksen riittäväksi synnytyksessään. Yli puolet vastaajista koki myös tarjonnan tällä hetkellä riittäväksi. 80 % oli kuitenkin sitä mieltä, että luonnonmukaisiin kivunlievitysmenetelmiin tulisi panostaa enemmän tai tarpeen mukaan. Jatkotutkimusaiheiksi ehdotamme perhevalmennuksen sisällön kehittämistä perheiden odotuksia vastaaviksi sekä  kätilöiden kokemuksia luonnonmukaisten hoitomenetelmien käytöstä.
Koetun kivun muutos polven nivelrikkoa sairastavien fysioterapiaintervention jälkeen
Tiivistelmä: Postoperatiivisen kipupotilaan näyttöön perustuva ei- farmakologisten kivunhoitomenetelmien ohjaus.
Ikääntyneiden unihäiriöt ja niiden lääkkeetön hoito
Masentuneen vanhuksen ei lääkkeelliset auttamiskeinot
Rentoutusmenetelmien käyttö postoperatiivisessa kivunhallinnassa : kirjallisuuskatsaus
Dementoituneen haasteellisen käyttäytymisen muodot ja hoitajien käyttämät hoitotyön menetelmät dementiakodissa
Opinnäytetyöni tarkoituksena oli tehdä informoiva posteri hoitotyöntekijöille siitä, miten Tampereen yliopistollisen sairaalaan käsi-, mikro- ja plastiikkakirurgisella osastolla voidaan auttaa äkillisesti sairastunutta tai elektiivisesti leikattua kirurgista potilasta unettomuudessa. Työni tehtävinä oli selvittää, mikä on unen merkitys terveydelle ja hyvinvoinnille, mitä auttamiskeinoja unettomuuteen on ja millainen on selkeä ohje.     Tampereen yliopistollisen sairaalan Käsi-, mikro - ja plastiikkakirurgisella osastolla ilmeni olevan tarve saada tietoa unettomuuden auttamiskeinoista. Uni on ihmisen perustarve ja tärkeä elämänlaadun ylläpitäjä. Uni vaikuttaa oleellisesti myös parantumiseen ja psyykkiseen jaksamiseen. Unettomuuteen on sekä lääkkeettömiä että lääkkeellisiä auttamiskeinoja. Työni on tuotokseen painottuva opinnäytetyö. Tuotoksena saatiin selkeä ja helposti luettava posteri, josta hoitohenkilökunta saa apua kirurgisen potilaan unettomuuden hoidon toteuttamiseen.    Opinnäytetyöni on kolmiosainen. Ensimmäinen osa käsittelee työn teoreettisia lähtökohtia sekä menetelmän tarkoitusta. Toisen osan tarkoituksena on syventää unen ja unettomuuden määritelmää sekä selvittää unettomuuden auttamiskeinot. Kolmas osa on tuotos eli selkeä ohjeistus kokoamistani ei-lääkkeellisistä ja lääkkeellisistä auttamiskeinoista.    Opinnäytetyöni tavoitteena oli lisätä hoitohenkilökunnan tietoa unesta ja unettomuuden auttamiskeinoista. Hoitohenkilökunnan tulee pyrkiä huomioimaan potilaan fyysinen ja psyykkinen hyvinvointi sekä nukkumisympäristö mietittäessä auttamiskeinoja potilaan unettomuuteen. Kaiken lähtökohtana on unettomuuden syyn selvittäminen. Lääkkeellisistä auttamiskeinoista tärkein kirurgisen potilaan unen turvaamisessa on hyvä kivun hoito. Uni- ja rauhoittavien lääkkeiden antamisessa puolestaan tulee käyttää nykyistä enemmän harkintaa ja perusteltua käyttöä. Tuotokseni antaa hoitohenkilökunnalle välineitä unettomuuden ei-lääkkeellisten ja lääkkeellisten auttamiskeinojen käyttöön.    Avainsanat: Uni, unettomuus, auttamiskeinot, kirurginen potilas.
Synnytyskipua 190 vuotta : synnytyskivunlievityksen vaiheita Suomessa
