http://www.yso.fi/onto/yso/p21446 kuulemismenettely
kuulemismenettely kuulemismenettely
Tässä opinnäytetyössä tutkittiin päämiehen kuulemista edunvalvonnan aikana. Työn tarkoitus oli koota päämiehen kuulemista koskeva normisto selkeäksi kokonaisuudeksi, tutkia kuulemisen eri keinoja ja haasteita sekä pohtia kehittämisehdotuksia. Tutkimusmenetelmä oli sekä lainopillinen että empiirinen. Tärkeintä aineistoa olivat edunvalvonnan kyselyn tulokset ja maistraatin haastattelu, holhoustoimilaki ja sen esityöt, eduskunnan oikeusasiamiehen ratkaisut ja asiantuntija-artikkelit. Työn alussa esitellään edunvalvontaa käsitteenä ja lyhyesti sen historiaa. Lainopillisessa osassa tutkittiin edunvalvojan ja päämiehen yhteistoimintaa. Pääsääntöisesti edunvalvojan on tiedusteltava päämiehensä mielipidettä tehdessään päätöksiä, jos asiaa on päämiehen kannalta pidettävä tärkeänä. Toisena tärkeänä kuulemistilanteena tarkasteltiin maistraatin toteuttamaa kuulemista asioissa, joihin edunvalvojan on pyydettävä lupa maistraatilta. Maistraatin on varattava päämiehelle tilaisuus tulla kuulluksi lupaa ratkaistaessa, jos mielipide ei luotettavasti ilmene hakemusasiakirjoista. Työn empiirinen osa koostui kyselystä ja haastattelusta. Kyselylomakkeella tarkasteltiin kuulemisen toteutumista Pirkanmaan oikeusaputoimiston yleisessä edunvalvonnassa. Sisä-Suomen maistraatin henkikirjoittaja Silinin haastattelu selvitti lupahakemusasioita ja päämiehen kuulemista maistraatissa. Edunvalvonnan kyselylomake toimitettiin marraskuussa 2014 kolmelletoista edunvalvonnan työntekijälle. Kysely oli melko lyhyt, osittain määrällistä, osittain laadullista tutkimusta, sekä monivalintaa että avoimia kysymyksiä. Vastausprosentti kyselyllä oli 62. Tarkoituksena ei ollut laaja määrällinen tutkimus, vaan myös laadullisilla avoimilla kysymyksillä oli suuri merkitys. Kuulemisen tarpeen arviointi sekä jatkuvassa yhteistoiminnassa että lupa-asioissa on haastavaa ja hyvin tapauskohtaista. Arvioinnissa tulee ottaa huomioon muun muassa asian tärkeys, päämiehen ymmärryskyky, hankaluudet ja päämiehen etu. Sujuvan kuulemisen pohjana on päämiehen tunteminen. Kaikki vuorovaikutus edunvalvojan ja päämiehen välillä tulisi kirjata muistiin, jotta siitä voi olla apua jatkossa.
Kuulemismenettely hallinto-oikeudessa
Kuuleminen valtioneuvoston säädösvalmistelussa
Päämiehen kuuleminen edunvalvonnan aikana
Epäiltyjä pappeja kuultiin
