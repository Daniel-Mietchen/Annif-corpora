http://www.yso.fi/onto/yso/p12614 yhteisöteatteri
yhteisöteatteri yhteisöteatteri
Tutkin opinnäytteeni kirjallisessa osiossa sitä, millaisina omat työnkuvani ja työtapani näyttäytyvät maisteriksi  valmistumisen kynnyksellä. Dramaturgian koulutusohjelman tutkintovaatimuksissa todetaan, että koulutus ei  valmista vain yhteen ammattiin, vaan antaa opiskelijalle valmiuksia luoda oma monialainen ammatinkuvansa.  Yritän hahmottaa, mitä tämä juuri minun kannaltani tarkoittaa: mihin koulutukseni on antanut valmiuksia,  millaisista produktioista olen hankkinut kokemusta ja mikä on tuntunut omalta tai kiintoisalta. Suhteutan omia  kokemuksiani dramaturgina ja näytelmäkirjailijana dramaturgikoulutuksen historiaan sekä muiden  taiteentekijöiden ajatuksiin. Puran suhdettani dramaturgin perinteisiin työnkuviin ja pyrin kuvaamaan, millaisten  uusien, innostavien ja vasta syntymässä olevien dramaturgina olemisen tapojen äärellä olen ollut.  Ensimmäisessä luvussa käsittelen kokemuksiani näytelmän kirjoittamisesta, minkä yhteydessä avaan myös  yleisempää suhdettani taiteen tekemiseen ja sen tavoitteisiin. Erityisesti käsittelen sitä ainoaa pitkää näytelmää,  jonka olen maisteriopintojen vaiheessa kirjoittanut itsekseni – taiteellista opinnäytettäni Kevätjuhla. Pyrin  hahmottamaan sen kautta omaa kirjoittajuuttani ja ominaislaatuani tällä hetkellä – mihin tartun, mistä lähden,  miten työskentelen. Avaan suhdettani kirjoittamiini henkilöihin ja puran sitä, mitä materiaalin henkilökohtaisuus  minulle tarkoittaa. Sivuan myös kokemuksiani kirjailijan ja ohjaajan yhteistyöstä.  Toisessa luvussa, Teatteri yhteisöllisenä kommunikaationa, syvennyn kolmeen prosessiin, joita voisi nimittää  yhteisöteatteriksi: Kansallisteatterin yleisötyö- ja teatterikasvatusosastolla tekemiini produktioihin Kontulan  aika! ja Vähän niinku benjihyppy sekä Teatterikorkeakoulun yleisökontaktikurssilla ohjaamaani, hoitolaitoksissa  ja sosiaalityön yksiköissä kiertäneeseen monologiin Ihminen tavattavissa. Käsittelen prosessien herättämiä  ajatuksia ja kysymyksiä muun muassa yleisösuhteesta ja tekijyydestä. Samalla pyrin avaamaan, mitä teatterin  yhteisöllinen perusluonne minulle tarkoittaa.  Kolmannessa luvussa, Keskeneräisyydestä, paneudun vielä siihen, miksi keskeneräisyys ja avoimeksi  jättäminen ovat minulle sekä olennainen esteettinen ja eettinen lähtökohta että väistämätön osa teatterin  tekemistä. Näkemykseni mukaan teatteritekstin kirjoittaminen on paitsi sanojen, myös aukkojen taidetta: ratoja,  raameja ja rakenteita, jotka jättävät tilaa potentiaaliselle esitykselle. Pohdin, onko käsikirjoittamisessa,  ohjaamisessa, koreografiassa ja kaikessa esityksen suunnittelussa kyse vain ankkureista, joiden pohjalle kaikkein  olennaisin asia – yleisöön ja hetkeen reagoiva elävä tilanne – voi syntyä. Käsittelen avoimuuden kysymystä myös  näytelmän rakenteen näkökulmasta: pohdin, miksi pidän avoimista lopuista ja vierastan lopullisia, kaikenkattavia  tilinpäätöksiä.
Yhteisöteatteria nuorisotyöhön
Metodilla on merkitys - muodolla on mieli : draamatyöskentely mielenterveyshoitotyön ammattikorkeakouluopinnoissa
Järjestäjä : Daisy-äänikirja vain lukemisesteisille
Teatteri ja tanssi toimintakulttuureina
Kulttuurialan ammattiliiton elämänkaari - Suomen Teatterialan Toimihenkilöliitto 1975-2008 : raportti historiikin työstämisestä
Lentämisen alkeet
Valoisat illat
Teatteria kouluihin! : mitä (yhteisö)teatteritunneilla opitaan?
Opinnäytetyöni tutkii voittoa tavoittelematonta nukketeatteria Singaporessa. The Finger Players -niminen ammattilaisryhmä yhdistelee perinteistä sekä uutta nukketeatteria. Historian lisäksi kerron teatterin nykytilanteesta ja lopussa pohdin sen tulevaisuutta. Oleellisena aiheena käsittelen myös rahoitusta ja sen vaikutusta teatterin konkreettiseen toimintaan. Rahoitus muodostuu pääasiallisesti säätiöiden myöntämistä apurahoista, Singaporen valtion tuesta sekä maksua vastaan tilattavista esityksistä ja työpajoista.
Avoin näyttämö - käsikirja teatterin uudistajille : Teatteri 2.0
YHTEISÖTEATTERI OSANA HYVINVOINTITYÖTÄ SAMBIASSA : "Se on kuin henkistä vitamiinia, vitamiinia sielulle."
Yhteisöteatteri tulee lähelle katsojaa
Kansalaisnavigointi : soveltava teatteri matkalla metropoliin
Tämän opinnäytetyön tavoitteena on etsiä vastauksia kesäteatterin markkinointiin. Opinnäytetyössä hyödynnetään kesällä 2010 ja 2012 tehtyjä kyselyitä teatterin kävijäprofiilista. Tämän lisäksi menetelmänä on käytetty myös havainnointia. Tulosten avulla pystytään määrittelemään sopivia ja tehokkaita markkinointikeinoja, joilla parhaiten tavoitetaan mahdolliset kohderyhmät. Opinnäytetyön tarkoitus on miettiä tehostuskeinoja teatterin markkinointiin ja antaa yleiskäsitys, mitä harrastajateatterin markkinointiin sisältyy mainonnan lisäksi.  Opinnäytetyön teoria osiossa käsitellään mitä kulttuuri ja palvelu tarkoittaa ja mitä kulttuuripalvelun markkinoiminen on. Opinnäytetyössä markkinointi on rajattu keskittymään markkinointiviestintään. Työn empiirisessä osiossa käsitellään Liedon teatterissa kesällä 2010 ja 2012 tehtyjen kyselyiden tuloksia ja johtopäätöksiä. Tutkimuksen perusteella voidaan todeta, että tärkein kehityskohde teatterilla on nettisivujen parantaminen.
Tämä opinnäyte sisältää taiteellis-pedagogisen työn sekä kirjallisen osion. Taiteellis-pedagoginen työ käsittää  esityksen, joka luotiin devsing-menetelmänä teini-ikäisten nuorten kanssa Annantalolla lukuvuonna 2012 – 2013.  Esityksen nimi oli Maailmanpyörä ja se käsitteli identiteettiä sekä itsenäistymistä lapsuuden kodista.  Esitys kertoi neljän perheen tarinan. Jokaisessa perheessä oli itsenäistyvä nuori. Joissakin  perheissä oman identiteetin rakentuminen ja itsenäistymisen taistelu oli helpompaa, toisissa vaikeampaa.  Perheiden aikuiset joskus kykenivät tukemaan nuorta, toisinaan eivät. Oppilaat kirjoittivat yhteistyössä minun  kanssani tekstin, rakensivat omat hahmonsa ja osallistuivat esimerkiksi lavasteiden ja puvustuksen  suunnitteluun. Oppilaat kokivat lopputuloksen merkitykselliseksi ja oman näköisekseen.  Olen taustaltani yhteisöteatterin tekijä, joka näkyy suhteessani teatteritaiteeseen sekä teatterin  opettamiseen. Pedagogis-taiteellisessa prosessissa minulle on ollut tärkeätä oppilaiden osallistuminen,  innostuminen, sitoutuminen ja esimerkiksi sosiaalisten taitojen oppiminen. En painota opetuksessani esimerkiksi  näyttelijäntyöllisiä tekniikoita. Pohdinkin opetusvuoden aikana, mitä oppilaani itseasiassa oppivat tunneillani?  Olenhan taideopettaja ja oppilaat ovat tulleet taidetunnille. Mutu-tuntumalla näen, havainnoin ja aistin paljon  oppimista, mutta kokevatko oppilaat oppivansa mitään? Ja jos kyllä, mitä?  Kirjallinen osio käsittelee oppilaideni oppimista. Keräsin aineistoa oppilailtani  ryhmähaastattelulla ja kyselyillä. Kun tarkastelemme aineiston tuloksia, on helppo huomata, että oppimista  todella tapahtuu. Kun vertaamme vastauksia vuonna 2016 voimaan astuvan opetussuunnitelman tavoitteisiin,  näemme, että (yhteisö)teatteriopetuksella on mahdollista saavuttaa lähes kaikki opetusneuvoksen asettamat  tavoitteet. Tästä innostuneena liityn laajaan draamakasvattajien joukkoon esittämällä (yhteisö)teatteria omaksi  oppiaineekseen kouluihin, jotta kaikilla olisi mahdollisuus oppia vaihtoehtoisella tavalla.
Heijaus : osallisuuden ja osattomuuden yhteydessä
Vapaaehtoisarmeija astuu palvelukseen! : Street team -tyyppisen vapaaehtoisorganisaation hyödyntäminen kiertueteatteritoiminnassa.
Joustavia rakenteita kehittämässä
Taiteesta työhyvinvointia? : improvisaatio- ja vuorovaikutuskoulutukset työyhteisöissä
Teatteri, joka muuttaa maailmaa : katsaus teatteriin vaikuttamisen välineenä
Kadonneiden äidit ja muita naiskohtaloita
Yhteisöllisen teatterin keinoin : itseksi kasvamista ja yhteiskunnallista vaikuttamista
Naamionuken monet kasvot : nukketeatteri yhteisöllisenä taidekasvattajana
Elämäntarinat tapahtuman lähtökohtana
Tutkija matkalla : gambialaista yhteisöteatteria ymmärtämässä
Draamaa ja teatteria yhteisöissä
Kohti pelkojen juuria : nuorten pelot taiottiin näkyviksi Kansallisteatterissa
Kohti dialogia : teatteri-ilmaisusta välineitä sosiaalialan työyhteisön toimivuuteen
Teatteria ilman lihasvoimia! : teatteri-ilmaisun ohjaajana integroiduissa työryhmissä
Poikkeavia kehoja yleisön katseen edessä : vammaistanssiteos Olotila ja vastaanotto
Yhteisön lumo : systeemisiä kytkeytymisiä
Särkyvä taiteilija : näyttelijän itsetunto teatterityössä
Elämykset ja draama huumevalistuksessa : ajatusten muokkaamisesta ajattelun virittämiseen
Muodonmuutoksia : erään dramaturgin tähänastinen prosessi
Katsojasta osallistujaksi? : yhteisöteatteri katsojasuhteen kehittäjänä Joensuun kaupunginteatterissa
Muuttolintujen maa
Ei leima eikä liima : ohjaajana yhteisöllisessä käsikirjoitusprosessissa
Monikulttuurinen teatteriprojekti osallisuuden näkökulmasta
Vaarallista nautittavaksi
Ajatuksia osallistavasta teatterinäkemyksestä
Vastaanotto
Teatteri - yhteistyön pyhättö? : näkökulmia yhteistyöstä teatterikontekstissa
Hyvä hankaus : teatterilähtöiset menetelmät oppimisen ja osallisuuden mahdollisuuksina
Espoon taiteilijat ry:n vuosikymmenet
Vapauden kauhu : kirjoituksia vankilasta vapautuvien teatterista
Draamakka : vakallinen toiminnallisia kokonaisuuksia
Kansainvälisen tiedon äärellä : esimerkkejä tiedonkulun säätelymekanismeista ja tiedon saatavuudesta joukkotiedotuksen, koulutuksen ja kulttuurin alueilla
Yleisötyö tanssiteatterissa : kummiluokkaprojekti Ronja Ryövärintytär-teoksesta
Tämä opinnäytetyö kertoo Ruskaballadi-nimisen devising-menetelmällä toteutetun teatteriesityksen valmistumisesta sekä tutkii valmiin esityksen osalta sitä, toteutuiko devising-menetelmä. Opinnäytetyö tutkii devising-menetelmää teoreettisesti ja soveltaa sitä käytännössä rekonstruoimalla Ruskaballadin koko prosessin, jonka tuotteena syntyi fiktiivinen dokumentti aiheesta vanhuus laitoksessa. Opinnäytetyö avaa myös yhteisöteatterin käsitettä, joka Ruskaballadin kontekstissa oli esitystä valmistava harrastajateatteriyhteisö. Tämä opinnäytetyö on devising-menetelmän osalta jaettu tutustumisvaiheeseen, tutkimisvaiheeseen ja esityksen valmistamisvaiheeseen. Tutustumisvaihe esittelee tapoja ja näkökulmia, joilla uuden harrastajateatteriyhteisön jäseniä tutustutetaan toisiinsa ja käsiteltävään aiheeseen. Tutkimisvaihe avaa erilaisia lähestymistapoja devisingprosessissa olevan aiheen toiminnalliseen lähestymiseen työryhmää osallistavilla tavoilla ja esittelee työtapoja roolihenkilöiden, kohtausten ja käsikirjoituksen rakentamiseen. Esityksen valmistamisvaihe liittää yhteen kaiken yhdessä tuotetun materiaalin esityksen muodossa. Lopuksi tarkastellaan devising-menetelmän toteutumista sekä ohjaajan, että näyttelijöiden näkökulmasta; tuliko esityksestä moniääninen? Käsiteltiinkö kaikkia yhdessä valittuja teemoja ja aiheita? Kokiko jokainen saaneensa äänensä kuuluville? Käsiteltiinkö valmiissa esityksessä jokaisen tärkeäksi kokemia asioita? Oliko jokaisella ollut mahdollisuus vaikuttaa siihen, miltä esitys näytti? Tämä opinnäytetyö on eräs matka ideasta esitykseksi yhteisöteatterissa devisingmenetelmän keinoin.
Samassa tilassa : yhteisöteatteri osallisuuden mahdollistajana
Draamamenetelmät ja tieto : teatterin ja teknologian kohtaamisia
Hyvä hankaus 2.0
Yhteisöteatteri osana hyvinvointityötä Sambiassa : "Se on kuin henkistä vitamiinia, vitamiinia sielulle"
OlenNaista dialogia - dialogisuus monikulttuurisessa teatteriprojektissa
Vuorovaikutuksellinen estetiikka yhteisöteatterissa
Tekijän avainsanat: devising, ideasta esitykseksi, yhteisöteatteri, soveltava teatteri, osallistava teatteri.
Yhteisöteatterin ulottuvuudet
"Murheitten keskellä on vaikea leikkiä" :  työhyvinvointi teatteri-ilmaisun ohjaajan näkökulmasta
Syrjässä valon syrjässä : sosiokulttuurinen innostaminen yhteisöteatterin keinoin pitkäaikaistyöttömien parissa
Dalangin tarinat : jaavalainen varjoteatteri tulkitsevana ja tekstuaalisena yhteisönä
Tarkastelen tutkimuksessani yhteisöissä tapahtuvaa teatteritoimintaa, joka on kehittynyt sosiokulttuuriseen työhön liittyvänä vahvistamisen muotona. Soveltavan (Applied drama/theatre) draaman tai teatterin nimellä tunnetusta ilmiöstä käytän tässä tutkimuksessa nimitystä osallistava teatteri, participatory theatre tai yhteisöteatteri /community tai community-based theatre. Heijastelen sitä suhteessa ajan ilmiöihin, jotka asettavat tilauksen taiteen sosiaalisten muotojen kehittymiselle. Koulutusyhteiskunnan pedagoginen ajattelu läpäisee myös taidetoiminnan, joka notkeasti mukautuu sosiaalisen oppimisen kehykseksi. Hyvinvointiyhteiskunnan palvelujen heikentyminen edellyttää kansalaisten, vertaisten aktiivista osallistumista paikalliseen kehittämiseen ja päätöksentekoon. Osallistava teatteri tarjoaa palvelumuotoja, joita kaivataan uutta yhteisöllisyyttä etsivässä ja aktiiviseen toimijuuteen kannustavassa kansalaisyhteiskunnassa. Ohjaustoiminnan asiantuntijuus, työnohjaus, elämäntapakurssit ja terapiatyö käyttävät samoja eläytyvän työskentelyn menetelmiä kuin osallistavan teatterin parissa työskentelevät ohjaajat. Toisaalta ammatillinen ajattelu ja monet käytänteet eroavat perinteisestä teatteriohjaajan työstä. Yhteisöteatteri on osallistuvan ryhmän kollektiivinen esteettinen prosessi. Se ei ole perinteisessä mielessä ohjaajan teos. Työskentely eri yhteisöryhmissä edellyttää ohjaajalta erityisosaamista ja vahvaa ammatillista etiikkaa. Ammatilliset muutokset haastavat myös teatterikoulutusta. Tutkimuksen tarkoituksena on osallistua yhteisötaiteen alueella käytävään keskusteluun.  Yksitoista kutsumaani osallistavaa teatterityötä tekevää ohjaaja-pedagogia keskustelee ammatillisista ideaaleista ja pyrkimyksistä. Etsin vastausta kysymykseen, millaisena kulttuurisena ilmiönä suomalainen osallistava teatteri hahmottuu heidän kertomanaan. Tutkimuksessa ei analysoida ohjaajien työskentelyä tai toteutettuja prosesseja. Kartoitan osallistavan teatterin toiminta-alueita yhteiskunnan eri sektoreilla. Lisäksi käsittelen ohjaajien ammatillista ajattelua yhdistäviä piirteitä. Näitä ovat heidän työlleen asettamansa tavoitteet, ohjeet ja prosessissa toteutuvat merkitykset, joiden oletetaan olevan niitä osallistavan teatterin esteettis-eettisen laadun kriteereitä, jotka ohjaavat työskentelyprosessia. Kolmantena näkökulmana pohdin osallistavan teatterin ohjaajuutta ajalle tyypillisenä asiantuntijuutena. Millaiset monialaiset osaamisalueet korostuvat asiantuntijuuden piirteinä?  Hahmotan suomalaista osallistavan teatterin ilmiötä tutkimuksessa ensimmäisten asiantuntijapolvien näkökulmasta. Tutkimusaineisto koostuu kollegiaalisesta vertaisryhmän draamatyöpajoissa kerätyistä aineistoista ja kirjallisesta aineistosta. Aineiston keruussa on käytetty sosiaalipsykologiassa kehitettyä aktiivista eläytymismenetelmää (active empathy-based method), jonka periaatteita on yhdistetty draamamenetelmiin. Eläytymisaineisto on kertynyt ohjaajien draamamenetelmin toteutetuissa työpajoissa käymistä keskusteluista. Olen tutkijana toiminut pajojen ohjaajana. Tutkimusaihetta käsitellessään tutkimusryhmän ohjaajat ovat olleet kollaboratiivisen tutkimuksen kanssatutkijoita. He ovat asettuneet keskelle tutkimusaineistoaan. Kirjallinen aineisto on koottu ohjaajille tehdyistä kyselyistä. Alan koti- ja kansainvälistä kirjallisuutta olen käyttänyt pohdintani tukena.  Tutkimusprosessi on hermeneuttinen, oma työhistoriani ja käyttöteoriani ovat tulkinnan perustana. Työtapa on dialoginen, sitä rytmittää kollegaryhmän aineistosta nouseva vuoropuhelu. Osallistavan teatterin tarkastelu yhteiskunnallisena, pedagogisena ja eksistentiaalisen tutkimisen tapahtumana vuorottelevat. Kriittisen pedagogiikan, vapaan sivistystyön ja sosiokulttuurisen työn teoriat sekä ammatillisen koulutuksen ajattelu muodostavat kehyksen, josta sosiaalis-taiteellista toimintaa tarkastellaan. Relaatioestetiikan (Relational Aesthetics) teoria tukee osallistavan teatterin jäsentämistä prosessimaisena ja yhteiskuntaan erilaisin suhtein sijoittuvana muotona.  Tutkimuksessa kuvaan suomalaisen osallistavan teatterin kehitysvaiheita. Hahmotan niitä yhteiskunnallisten muutosprosessien ja samanaikaisten taiteen kentän muutosten risteyskohdissa. Kotimaiset kehityspolkujen käännekohdat lomitan alan kansainvälisiin vaiheisiin. Osallistavan teatterin toiminnan levinneisyyttä kuvataan seitsemänä toiminta-alueena. Ohjaajien toiminta-alueilla käyttämien prosessi- ja esitysmuotojen periaatteiden erittely selventää muotorakenteiden suhdetta teatteriin, pedagogiikkaan ja sosiokulttuuriseen työhön. Se tuo esille osallistavaan teatteriin liittyviä eettisiä kysymyksiä.  Tutkimuksessa osallistava teatteri näyttäytyy hybridinä, joka mukautuu erilaisiin ajassa oleviin tarpeisiin. Kriittinen teoria taustanaan, se ottaa tehtäviä yhteiskunnan marginaaliryhmissä. Toisaalta taloudellisen tuen  myötä osallistava teatteri sitoutuu yhä tiiviimmin yhteiskunnan ohjaukseen. Samalla sen kriittisyys ja todellinen radikaalius tulee kyseenalaiseksi. Tutkimuksen mukaan osallistavan taiteen yhteydessä, siihen kohdistuvien ulkoisten odotusten lisääntyessä, esteettis-eettinen pohdinta on yhä tärkeämpää. Ohjaajan ammatillinen osaaminen, kyky avoimeen, eettiseen ammatilliseen harkintaan ryhmäprosessin aikana tulee merkittävämmäksi. Osallistavan teatterin esteettis-eettistä ominaislaatua kuvataan tutkimuksessa kolmena kohtaamisen tilana: 1. Taidon ja toimijuuden tila on oppimisen kuntoutumisen ja eheytymisen tapahtumisen tila. 2. Demokratian ja kansalaisuuden toteuttamisen tilassa osallistava teatteri on kulttuurinen ikkuna paikalliseen historiaan ja nykypäivään. Samalla se on neuvottelevaa demokratiaa toteuttavaa paikallista kehittämistyötä 3. Läsnäolon, levollisuuden – pyhän tila purkaa osallistavan teatterin tehtäväorientaatiota ja keskittyy ihmisenä olemisen kysymysten pohtimiseen. Kolme tilaa voivat toteutua samanaikaisesti toisiinsa lomittuen ja tuottaa osallistujille erityisen esteettis-sosiaalisen kokemuksen.
Miten sujuu suomalainen teatterityö
Ainutlaatuisia unelmia : kuvaus osallistavan taiteen työpajaprosessista
Näyttämöllä työyhteisö : teatterin keinot kehittämistyössä
Teatterialan ammattiliitto Suomen Teatteritoimihenkilöliitto (STToL) toimi vuosina 1975–2008. Teatterialan Ammattilaiset r.y. antoi syyskuussa 2009 toimeksi liiton historiikin kirjoittamisen. Opinnäytetyön työstäminen alkoi keväällä 2010. Se kertoo historiikin kirjoittamisprosessista ja toimii laajana johdatuksena myöhemmin ilmestyvän Suomen Teatteritoimihenkilöliiton historiikin lukemiseen. Opinnäytteessä pyritään vastaamaan keitä toimihenkilöt olivat, miksi he olivat suhteellisen tuntemattomia ja mikä heidät erottaa muista toimihenkilöistä.    Historiikki on historiankirjoitusta mutta ei akateemiseen tapaan kriittistä. Teatterialan ammattiliiton historiikkia kirjoitettaessa tarvittiin tietoa teatterista työpaikkana ja ammattikunnan asettumista kulttuurin kenttään.     Toimeksiantaja Teatterialan Ammattilaiset (TAM) on yksi TeMen eli kattojärjestö Teatteri- ja Mediatyöntekijät ry:n jäsenliitto. Jäsenliittoja on yhteensä seitsemän. TeMe on SAK:lainen järjestö mutta ei puoluepoliittisesti sitoutunut, kuten perinteiset teollisuusammattiliitot.   Historiikin toimittajaksi valitulla oli vastuualueinaan visuaalinen suunnitelma taittajan kanssa, rakenteen ja sisällön suunnittelu sekä sisällön painotukset, tavoitteet ja rajaukset.     Yleisen koulutustason kohottua ammattinimikkeet ja työnkuvat ovat eriytyneet. Esimerkiksi 1970-luvulla yleinen nimike teatterisihteeri on 2000-luvulla lähes kokonaan väistynyt ja tilalle ovat tulleet markkinointi-, tiedotus-, tuotanto- ja myyntisihteerit. Samalla palkkaus on hitaasti hilautunut ylös päin, mutta ala on edelleenkin naisvoittoista matalapalkka-alaa.     Kirjallinen lähdemateriaali on ollut helposti tavoitettavaa, mutta jäsenistöltä ja asiantuntijoilta pyydetyt tekstit ovat olleet monen pyynnön ja muistutuksen takana. Haastattelut ovat olleet yleisin tiedonhankinnan muoto, mutta ne ovat teettäneet ajallisesti paljon työtä litterointeineen ja editointeineen. Kuvamateriaalia toimihenkilöistä on vähän. Pääosin kuvat työpaikoilta eivät ole visuaalisesti houkuttelevia. Siitä huolimatta niillä on todistusvoimaa ja niitä käytetään historiikin kuvituksessa.    Prosessin ongelmiin ja parannusehdotuksiin pureudutaan lopuksi. Samalla luodaan kriittinen katsaus toimittajan toimintaan, tiedonhakuun ja työmenetelmiin.
Teatterin voimin tiedonkulku selkeämmäksi : case: Unioninkadun Juhlahuoneistot
Nuuttipukin mukana Meksikossa
Näyttelijänä Suomessa
Kulttuuripalvelujen markkinointi - Liedon teatteri
Foorumiteatteri vastauksena monikulttuurisuuden haasteisiin
Samassa valossa : näyttelijäntyö hoitolaitoskiertueella
Opin tie - tutkimus Theatre in Education -genren ominaispiirteistä sekä sen eettisistä, pedagogisista ja taiteellisista vaatimuksista tekijän näkökulmasta
Paluu TIO-tulevaisuuteen : soveltavan teatterin synnyt
Kuusi kohtausta Sadusta
"Tästä tulee mukava juttu!" : Devising-teatteri kehitysvammaisten henkilöiden unelmien ja sisäisen tiedon näkyväksi tekijänä
Järjestäjä
OlenNaista dialogia - dialogisuus monikulttuurisessa naisten teatteriproduktiossa
MSL:n ja Pohjois-Karjalan kesäteattereiden yhteistyö ja sen kehittäminen yhteisen markkinoinnin avulla
Luovaa politiikkaa : Teatro Trono vaikuttaa suoraan bolivialaisen yhteiskunnan rakenteisiin
Taiteen voima
MATKA AARREKARTAN MAAHAN : Yhteisöteatteri osana yhteisöllistä päihdekuntoutusta
Yleishyödyllinen nukketeatteri Singaporessa
Oveni on aina avoin : näkökulmia johtamiseen ja hyvään työhön
Missio paremman maailman puolesta
Opettaja ja lapsen itsetunto
Taiteella on annettavaa kaikille
Osallistava teatteri : laadukas aikalaiskonsepti
Tiivistelmä.
Elämykset ja draama huumevalistuksessa - ajatusten muokkaamisesta ajattelun virittämiseen
Sirkustaiteilijan kokemuksia vanhainkotiesiintymisestä
Kulttuurin paikka? : kulttuuri asuinalueiden kehittämisessä : tapaus Suomen Kansallisteatteri Kontulassa
Vaarallista nautittavaksi : salapoliisiromaani
Osallistava teatteri, devising ja muita merkillisyyksiä
Ruskaballadi : devising-menetelmän toteutuminen yhteisöteatteriprojektissa
Tarinoiden vaatteet
