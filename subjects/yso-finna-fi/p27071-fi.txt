http://www.yso.fi/onto/yso/p27071 Arduino
Arduino Arduino
Arduinon käyttö sulautettujen järjestelmien opetuksessa : Oppimateriaalin kehittäminen
Tämän opinnäytetyön tarkoituksena oli kartoittaa eri vaihtoehtoja toteuttaa modulaarinen eli helposti laajennettavissa oleva liikkeenohjausjärjestelmä moniakseliseen liikeyksikköön. Alkuperäinen tavoite oli hyödyntää Arduino-kehitysalustaa järjestelmän toteuttamisessa. Opinnäytetyön toimeksiantajana oli 3DTech Oy. Projektin taustavoimana vaikutti tekijän oma kiinnostus ja kokemus Arduinosta. Työhön on sisällytetty laajempi katsaus Arduinon perusteisiin ja mahdollisuuksiin, sillä sitä käytetään pohjana muun muassa useissa avoimeen lähdekoodiin ja laitteistoon perustuvissa 3D-tulostimissa sekä CNC-laitteissa. Näistä ohjauselektroniikoista yleisimpiä on esitelty myös tässä työssä, minkä lisäksi käsitellään yleisempää asiaa liikkeenohjauksesta ja käytettävissä olevista tekniikoista. Alussa esitellään lyhyesti mekaniikkaa, avoimen- ja suljetun järjestelmän eroja, sekä ohjaussignaali- ja takaisinkytkentätekniikkaa. IONI-moottorinohjaimia tarkastellaan hieman yksityiskohtaisemmin, sillä ne vastasivat lopulta parhaiten haluttuja vaatimuksia konkreettisen liikeyksikön suunnittelussa. Lopputuloksena syntyi tiivis tietopaketti CNC-laitteiden tekniikoista ja liikkeenohjausjärjestelmien mahdollisuuksista. Tässä esitellyt vaihtoehdot eivät kuitenkaan ole ainoat, vaan erilaisia mikrokontrolleripohjaisia ratkaisuja ja yhdistelmiä on olemassa hyvin paljon myös näiden lisäksi. Yksi konseptiehdotus "kolmen ulottuvuuden" liikeyksikön toteuttamisesta luovutettiin toimeksiantajan käyttöön. Aikataulutuksesta johtuen työstä laadittiin ainoastaan teoreettinen selvitys. Työssä hyödynnettiin paljon laitevalmistajien tarjoamaa tietoa sekä jonkin verran myös omaa kokemusta.
Kahden Arduinon välinen kommunikaatio ZigBee-yhteyttä käyttäen
Älykkään kenttälaitteen hyödyntäminen väyläohjauksessa
Tiivistelmä.
Arduino-lämpömittari ZigBee-yhteydellä
Sulautetut : opi rakentamaan robotteja ja muita sulautettuja järjestelmiä
Langaton lämpötila- ja kosteusmittausjärjestelmä ZigBee-protokollaa käyttäen
Valonohjausjärjestelmä
Murtohälytin
Panokone : vierteen valmistuksen automatisointi
Arduinon soveltaminen tuotantoautomaatioon
SAMKrobotin toiminta ja sen  videokuvauksen kehittäminen
Ehkäisyvälineautomaatin sähköistäminen puhelintoimiseksi
Tämä opinnäytetyö käsittelee projektia, jossa mekaaninen, kolikkotoiminen ehkäisyvälineautomaatti muutettiin puhelintoimiseksi. Toimeksianto saatiin VL-Vending Oy:ltä. Kyseisessä yrityksessä oli todettu, että puhelintoimiselle automaatille saattaisi olla kysyntää ja siksi sellaisen rakentaminen olisi kannattavaa. Yrityksen mukaan markkinoilla ei ole vielä tällaista laitetta, vaikkakin monet muita tuotteita myyvät automaatit toimivat nykyään lähes yksinomaan puhelinmaksulla. Työn tarkoituksena oli myös säilyttää vanha kolikkotoiminto uuden, suunnitellun puhelintoimen rinnalla. Puhelintoiminnon lisäys vaati koko automaattilaitteiston sähköistämistä. Laitteen sisään rakennettiin ja asennettiin Arduino-pohjainen pientietokonejärjestelmä, joka toimii käytännössä kuin matkapuhelin. Tämä, eri komponenteista koottu ohjelmoitava "matkapuhelin" vastaanottaa asiakkaan puhelun operaattorin kautta ja mahdollistaa ehkäisyvälinepakkauksen oston puhelimitse avaamalla laitteen lukituksen. Tietokonejärjestelmään sisällytettiin monia tarvittavia eri osia, kuten rajakytkimiä, LED-valopaneeleita ja GSM/GPRS-piiri. Laitteen asennustilana on poikkeuksetta yleis-WC-tila. Se on haastava ympäristö, jossa ei ole tarjolla verkkovirtaa pistorasioitse. Automaattiin täytyikin asentaa oma sisäinen akusto. Verkkovirran käyttöä ei myöskään puolla automaatteihin kohdistuva ilkivalta. Toimintavarmuus olikin yksi tärkeimmistä kriteereistä. Pientietokoneohjelma tehtiin PC:llä erillisellä Arduino-ohjelmointiohjelmalla ja ladattiin Arduino-piiriin. Valmis ohjelma ladattiin mikrokontrolleriin. Älykäs puhelin-toiminen automaatti mahdollistaa lukuisia asioita: tiedetään, paljonko automaatissa on ehkäisyvälinepakkauksia jäljellä, paljonko automaattiin on tullut käteistä rahaa, ja lisäksi automaattiin voidaan asentaa etävalvottu murtohälytin. Yrityksellä on tuhansia automaatteja ympäri Suomen. Älykkäät automaatit toisivat säästöjä täyttö- ja huoltokäynneistä aiheutuneisiin kuluihin, kun tiedettäisiin tarkemmin, mitkä automaatit olisivat täytettävä tai huollettava.
Lämmityksen langaton ohjaus
Työn tavoitteena on suunnitella ja toteuttaa ohjauskortti toiminnallisen FMS-pienoismallin asemien ohjaukseen. Ohjauskortin tarkoituksena on toimia rajapintana logiikan ja pienoismallissa olevien asemien välillä. Työssä käydään läpi ohjauskortilta vaadittavia ominaisuuksia ja komponentteja, joita siinä on käytetty. Ohjauskortti tarvitsee myös ohjelmistot toimiakseen ja näiden periaatteet käsitellään. Ohjelmistoista kuvataan myös niiden kommunikointi ja käytettävissä olevat komennot. Työn tuloksena saatiin FMS-pienoismalli käyttöön sopiva ohjauskortti. Ohjauskortti täyttää asetetut vaatimukset ja kommunikoi logiikan kanssa kuten pitääkin.
Lämpötilan seurantajärjestelmä
Arduino : perusteista hallintaan
Emfi-kalvon solujen paikannus
Tässä sulautettujen järjestelmien opinnäytetyössä rakennettiin päätelaite murtohälyttimeen, johon käyttäjä voi kytkeä haluamansa anturit. Tarkoituksena oli saada mahdollisimman helppokäyttöinen ja edullinen ratkaisu. Täten päädyttiin Arduinoon ja laitteen käyttö tapahtuu pääsääntöisesti matkapuhelimella. Laite toteutettiin käyttämällä pohjana Arduino Mega 2560 -piiriä, johon kytkettiin SIM900-piirillä varustettu GPRS/GSM-shieldi. Mega 2560 -piiristä löytyy riittävä määrä I/O-pinnejä sekä hälytyksiä välittäville antureille että käyttöä helpottaville laitteille. Lisäksi Arduinoon on kytketty LCD-näyttö ja 4x4-matriisinäppäimistö. Esimerkkihälyttimenä on lämpöä havaitseva PIR-sensori, joka toimii liikkeentunnistimena. Laitteeseen on myös kytketty lämpötila-anturi, ja mitattavan tilan lämpötilan voi kysyä tekstiviestillä. Ohjaus tapahtuu puhelimella tekstiviestien ja puheluiden avulla, tai näppäimistöltä pin-koodia käyttäen. Hälytyksen sattuessa laite lähettää tekstiviestillä hälyttävän silmukan nimen annettuun puhelinnumeroon. Hälytyksen ollessa päällä voidaan laitteeseen soittaa ja kuunnella siihen kytketyn mikrofonin kautta, mitä paikan päällä tapahtuu. Laitteeseen voidaan myös kytkeä kaiutin, ja näin saadaan täysi puhelinyhteys tapahtumapaikalle. Tekstiviestillä voidaan kytkeä päälle tai pois päältä yksittäisiä silmukoita tai ryhmiä, tai kaikki kerrallaan. Laitteen suunnittelu ja toteutus onnistuivat. Kaikki murtohälyttimen tärkeimmät ominaisuudet löytyvät laitteesta, joskin kehitettävääkin uusien ominaisuuksien muodossa on vielä. GPRS:n käyttöönotto mahdollistaisi älypuhelimelle tehtävän sovelluksen käyttöönoton, jolloin tällä sovelluksella voitaisiin hallinnoida laitetta.
Puutavarakuivaamon ohjaus Arduino-kehitysalustalla
Työn tilaajana oli Kitel Oy, jonka toimitiloissa työ pääosin tehtiin. Opinnäytetyön lähtökohtana oli kartoittaa pienten prosessien ohjaukseen soveltuvia kenttälaitteita kohteisiin, joissa ne voidaan piilottaa olemassaoleviin koteloihin. Kenttälaitteen ominaisuuksiksi rajattiin riittävän pieni koko ja vähintään muutamia tulo- ja lähtöportteja, joita voitaisiin ohjata erillisen laitteen kautta. Valmista, soveltuvaa kenttälaitetta ei löytynyt, joten se rakennettiin Arduino Nano -mikrokontrollerialustan pohjalta. Rakennetulle kenttälaitteelle tehtiin ohjaus iX T7A -operointipaaneelille tehdyllä käyttöliittymällä. Työn tavoitteeksi muodostui asennusvalmiin kokonaisuuden toteuttaminen, jossa olisi kenttälaite ohjaamassa I/O-porttejaan käyttöliittymän ohjauksen mukaisesti. Työtä varten tarvittava tieto ja taito oli osin jo olemassa mm. Arduino-maailmasta ja käyttöliittymäsuunnittelussa hyödynnettiin tilaajan asiantuntemusta. Operointipaneelin ohjelmointia, tiedonsiirtoa ja Arduinon ohjelmointia varten etsittiin tietoa lähinnä tekemällä johtopäätöksiä ja kokoamalla useista lähteistä saatuja osatietoja. Tiedonsiirtoa varten päädyttiin käyttämään Modbus RTU -protokollaa Arduinolle löydetyn kirjaston vuoksi. Arduino ohjelmoitiin toimimaan operointipaneelin käskyjen mukaan Arduino IDE -ohjelmointiympäristöllä. Operointipaneelin käyttöliittymä suunniteltiin iX Developer 2 -suunnitteluohjelmistolla. Käyttöliittymästä määritetään kaikki Arduinon toiminnot ja lähtö- ja tuloportit sekä ohjataan niitä. Lisäksi Arduinolle ohjelmoitiin hieman omaa älykkyyttä, joten käyttöliittymästä voidaan määrätä Arduino toimimaan kytkimenä itsenäisesti. Lopputulokseksi saatiin älykäs kenttälaite, jolle voidaan lisätä muista laitteista riippumattomia toimintoja. Käyttöliittymästä voidaan seurata ja ohjata kenttälaitteen portteja. Lisäksi kenttälaitteellelisättiin kytkintoiminto, jossa lähtöporttia ohjaa suoraan kenttälaite itsenäisesti painikkeilta saapuvien tulotietojen perusteella. Kenttälaitteen rinnalla lähtöporttia voi ohjata myös käyttöliittymän kautta. Työtä voidaan tulevaisuudessa hyödyntää useissa käyttökohteissa, esimerkiksi älykkäässä valo-ohjauksessa, joskin Arduinon käyttämä 5 voltin jännite saattaa rajoittaa käyttömahdollisuuksia yleisesti laitteissa käytetyn 24 voltin jännitteen vuoksi.
Aseman ohjauskortti : suunnittelu ja käyttöönotto
Käytettävyyden mittaaminen tuotantolaitteista
Operaattoreiden virrankulutuksen valvonta
Modulaarinen ohjausjärjestelmä moniakseliseen liikeyksikköön : selvitystyö eri vaihtoehdoista
Ajosimulaattorin elektroniikan soveltaminen ja asennus
Opinnäytetyö toteutettiin Oulun seudun ammattikorkeakoulun toimesta. Työn aiheena oli tutkia Smart Grid ja Smart Home -teknologioita ja hyödyntää niitä testiympäristössä. Smart Grid tarkoittaa älykästä sähköverkkoa, jossa tiedonsiirto on kaksisuuntaista eli se kulkee sekä sähköntoimittajalta asiakkaalle että päinvastoin. Smart Home tarkoittaa rakennusta, jossa laitteet pystyvät kommunikoimaan keskenään ja tiedonsiirto kulkee esimerkiksi PLC:n avulla pistorasioita pitkin huoneesta toiseen. Työssä jatkettiin Marko Vesalan tekemää opinnäytetyötä, jossa hän oli tutkinut ja rakentanut PLC-yhteydet ja tehnyt testiympäristön tälle. Työn tavoitteena oli tutkia Arduinon toimintaa ja sen hyödyntämistä Smart Home -teknologiassa. Työssä oli tarkoitus rakentaa jääkaapin toimintoja, kuten energian kulutusta seuraava laite, jolla pystyisi myös ohjaamaan sen toimintoja Internetin välityksellä. Työssä käytettiin Marko Vesalan opinnäytetyötä varten tilattuja ZyXEL PLA4211, ZyXEL PLA4201 PLC-testaukseen sekä testiympäristöön Arduino Mega 2560 ja Arduino Ethernet Shield -piirilevyjä. Työssä ei pystytty tekemään pääaihetta eli jääkaapin kulutuksen seuraamista ja sen päälle ja pois kytkemistä, koska siihen tarvittavaa laitteistoa ei saatu käyttöön vielä. Työssä kuitenkin saavutettiin nämä testiympäristön avulla eli Internet-sivun kautta toimiva päälle/pois-kytkin, joka sytytti ja sammutti LED-valon, sekä se, että Internet-sivulta pystyi seuraamaan jääkaapin oven aukaisuja ja lämpötilaa. Ongelmaksi koituivat Arduinon rajalliset käyttöominaisuudet. Esimerkiksi hälytyksen alkamisajankohtaa ei pystytty tekemään sillä tavalla, että asiakas voisi itse määrätä, koska Arduino-ohjelmointiympäristö ei tue tarvittavaa Javascriptiä.Jatkossa kannattaisi vaihtaa Arduino useampaa ohjelmointikieltä tukevaan alustaan. Tämä edesauttaisi jatkokehitystarpeita, joissa ohjelmaa voitaisiin jatkaa muihinkin laitteisiin ja Internet-sivujen parannus olisi helpompaa.
Mittaus ja datankeräys liikkuvasta kohteesta
Tämän työn tarkoituksena oli kehittää kosketusnäytöllinen kauko-ohjain toimeksiantavalle yritykselle. Toimeksiantava yritys toimii automaatioteollisuudessa. Ohjaimen tuli korvata yrityksen nykyiset kauko-ohjaimet. Työ koostui komponenttien valinnasta, niiden kehitysympäristöjen tutkimisesta, järjestelmän ohjelmiston kirjoittamisesta sekä sen testauksesta. Työ aloitettiin etsimällä asiakasvaatimuksia vastaavia komponentteja. Komponenttien valinnan jälkeen tutkittiin niiden kehitysympäristöjen toimintaa. Komponenttien ja niiden kehitystyökalujen toimivuuden varmentamisen jälkeen alkoi varsinaisen kauko-ohjainjärjestelmän suunnitteleminen. Ensimmäisessä suunnitteluvaiheessa tutkittiin kehitysympäristöillä perusominaisuudet. Perusominaisuudet todettiin riittäväksi projektin toteuttamista varten. Tämän jälkeen pystyttiin suunnittelemaan sekä toteuttamaan varsinaista järjestelmää toimeksiantajan omien ohjelmistojen kanssa. Järjestelmässä luotiin kaksi datapakettia, jotka pitivät sisällään oleellisia ohjaustietoja sekä datan visualisointiin kosketusnäytössä liittyvää dataa. Datapaketit olivat UDP-paketteja, joita lähetettiin n. 100 ms aikavälein. Työtä ei otettu lopulliseen käyttöön luotettavuusongelmien takia. Luotettavuusongelmat syntyivät kosketusnäytön muistikortista. Ensimmäisen laitteen parissa työskentelyn päätyttyä siirryttiin seuraavan järjestelmän tutkimiseen. Tämä opinnäytetyö on kuitenkin rajattu ensimmäiseen ohjaimeen. Ensimmäistä ohjainta olisi voinut jatkokehittää tutkimalla muistikorttiongelmaa.
SpoCo-rannetietokoneen toisen sukupolven toteutus
Äänikudelmia : kuinka kutoa ääntä?
Älykkäät kodinkoneet
Kauko-ohjaimen kehitys ja rakentaminen automaatioteollisuuteen
