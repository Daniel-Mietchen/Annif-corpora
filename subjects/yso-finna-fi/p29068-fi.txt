http://www.yso.fi/onto/yso/p29068 nesteytetty maakaasu
nesteytetty maakaasu nesteytetty maakaasu LNG
HFO:n ja LNG:n vertailu risteilyaluksen polttoaineena energiatehokkuuden ja ympäristöystävällisyyden näkökulmasta
LNG-tankin koonnin työvaiheiden integroiminen
Merenkulun ympäristönäkökulmat ovat viime vuosikymmenen aikana nousseet merkittävään asemaan laivojen ympäristöpäästöihin liittyvien säännösten ja ihmisten ympäristövalveutuneisuuden kehityksen myötä. Kansainvälisen merenkulkujärjestön eli IMOn kehittämät säännöt ja määräykset asettavat kansainvälisiä rajoituksia muun muassa laivojen pakokaasupäästöille sekä tietyille merialueille lisäksi kansainvälisiä rajoituksia tiukempia erityisrajoituksia. Pakokaasupäästöjen erityisrajoitusalueita kutsutaan ECA-alueiksi, joihin myös Itämeri kuuluu. Ympäristönäkökulmien merkityksen kasvun myötä myös risteilylaivoihin on viime vuosina kartoitettu vaihtoehtoisia polttoaineita ympäristöä kuormittavan perinteisesti käytetyn raskaan polttoöljyn eli HFO:n korvaamiseksi. Nesteytetty maakaasu eli LNG on potentiaalinen vaihtoehto raskaan polttoöljyn korvaajaksi sen puhtaamman koostumuksen vuoksi. LNG:n käytön matkustajalaivojen polttoaineena uskotaankin yleistyvän merkittävästi tulevaisuudessa. LNG:n valinta laivan polttoaineeksi HFO:n sijaan tuo mukanaan useita teknisiä eroavaisuuksia, joilla on vaikutusta laivan energia- ja polttoainekulutukseen sekä tuotettuihin pakokaasupäästöihin. LNG:n käyttö risteilylaivan polttoaineena odotetaan lähtökohtaisesti vähentävän huomattavasti ympäristölle haitallisia päästöjä, mutta kattavaa tutkimusta kokonaisvaikutuksista ei ole aiemmin tehty. Tässä työssä tutkimuksen kohteena oli vetoisuudeltaan 200 000 bruttotonnin moderni risteilylaivakonsepti. Tutkimuksen tavoitteena oli kokonaisvaltaisesti vertailla LNG- ja HFO-käyttöisen risteilylaivan energia- ja polttoainekulutusta sekä niiden mukaisia pakokaasupäästöjä tuomalla esiin edellä mainittuihin asioihin vaikuttavat tekniset erovaisuudet. Tutkimuksessa päädyttiin tulokseen, että LNG-käyttöisen laivan vuotuinen energiakulutus vähenee 1,8 % ja voimalaitoksen vuotuinen polttoainekulutus on 4,2 % alhaisempi vastaavaan HFO-käyttöiseen laivaan verrattuna. Pakokaasupäästöjen vertailun osalta päädyttiin tulokseen, että LNG-käyttöisen laivan kasvihuonepäästöt olivat 22 % ja typenoksidipäästöt 80 % alhaisemmat kuin HFO-käyttöisellä laivalla. Tutkimustuloksiin perustuen voidaan todeta, että LNG:n valinta polttoaineeksi HFO:n sijaan vähentää merkittävästi risteilylaivan ympäristökuormitusta LNG:n puhtaamman koostumuksen ja sekä energiatehokkaamman ja polttoainetaloudellisemman operoinnin ansiosta.
