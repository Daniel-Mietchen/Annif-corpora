http://www.yso.fi/onto/yso/p23309 infrarakentaminen
infrarakentaminen infrarakentaminen
Maansiirtolitterointijärjestelmä
Tämän tutkimuksen tarkoituksena oli kehittää asfaltointiprosesseja Tampereen Infrassa. Kehittäminen suoritettiin päivittämällä vuonna 2010 määritellyt päällystetoiminnan toimintatavat ja niiden kuvaukset eli tarkemmin sanottuna päivittää toimintaprosessit sekä niitä kuvaavat kaaviot sanallisine selityksineen. Tarve prosessikaavioiden ja niiden sanallisten selitysten päivitykseen syntyi vuonna 2012, kun Tampereen kaupungin omistama asfalttiasema päätettiin myydä liikkeenluovutuksena. Liikkeenluovutuksen vuoksi Tampereen Infran asfaltoinnin toimintatapojen täytyi muuttua vastaamaan tilannetta, jossa asfaltointipalvelut ostetaan ulkopuoliselta toimijalta. Asfaltointiprosessien uudistaminen toteutettiin  laadullisena tutkimuksena, jossa jokaisen prosessinvaiheen erityisosaajat esittivät pienryhmäkeskustelussa oman näkemyksensä prosessissa  tehtävästä työstä ja työn vaiheiden toteutuksesta. Pienryhmäkeskustelujen jälkeen nämä ennakkotiedot vietiin prosessin johtoryhmän käsittelyyn. Johtoryhmän käsittelyssä prosessin vaiheidenomistajien näkökulmat yhdistettiin yhteiseksi näkemykseksi prosessien toimintatavoista. Tulokseksi prosessien uudistamisesta saatiin neljä uudistettua prosessikaaviota ja niiden sanalliset selitykset. Tutkimuksessa uudistetut prosessit olivat ennakkosuunnittelu, valmistus, onnistumisen mittaaminen ja asiakassuhteen hoito. Prosessien kuvausten uudistaminen auttaa henkilöstöä ymmärtämään oman paikkansa ja tehtävänsä osana suurempaa kokonaisuutta ja herättää keskustelua käytettävistä toimintatavoista. Asfaltointiprosesseja on myös syytä kehittää jatkuvasti, sillä toimintatavat asfaltoinnissa muuttuvat alati, eikä kaikkea prosesseihin liittyvää kehitystä voida toteuttaa yhdellä kerralla. Erityisesti kehittämisen täytyisi jatkua ajoratamaalauksien suunnittelussa ja pohjien luovutustilaisuuden kehittämisessä sujuvan ja kustannustehokkaan toimintatavan takaamiseksi.
Työturvallisuus ja turvallisuussuunnittelu infra-alalla
Infrarakentaminen. Osa 5, Murskaus
Työvoimatilanne kuljetus- ja infrarakentamisen aloilla
Infrarakentamisen ja kaivannaisalan työnjohtokoulutuksen soveltuvuus työelämään
Infrayritysten urakkalaskennan kehittäminen
Betonin käyttö infrarakentamisessa
Maa-ainesten hyötykäyttömenetelmät
InfraRYL 2006 : infrarakentamisen yleiset laatuvaatimukset. Osa 3, Sillat ja rakennustekniset osat : sillat ja erittelemättömät betoni-, teräs- ja puurakenteet
Maanomistajayhteistyön vaikutus infrahankkeen toteutusvaiheen onnistumiseen
Infrahankkeen mobilisointivaiheen tehostaminen
Micro Trenching - menetelmä mikrokaapeliasennuksessa : Kuiturinki, Matinkylä - Olari, Espoo
Työmaapäällikön työturvallisuuspaketti : YIT Rakennus Oy Infrapalvelut Tampere
Infra-RYL ja hankinta-asiakirjat
Mäkelä-Plast Oy:n markkinointisuunnitelma vesiosuuskuntiin
Infra : Suomen maa- ja vesirakentajien oma lehti
Tämän opinnäytetyön tarkoituksena oli tehdä TähtiRanta Infra Oy:lle toimintaa tehostava ja taloudellisuutta kannattava asiakirja. Asiakirja toimii työkaluna ohjeiden luomiselle, joilla on tarkoitus tehostaa suunnittelua varten tehtäviä maastomittauksia.     Opinnäytetyötä varten suoritettiin kyselytutkimus sähköpostilla lähetetyllä kyselylomakkeella. Kyselylomaketta lähetettiin kaupunkien ja kuntien maastomittauksista vastaaville työnjohtajille sekä suunnittelijoille. Lomaketta lähetettiin myös muutamille suunnittelutoimistoille ja mittauspalvelua tuottaville yrityksille.    Tutkimuksella pyrittiin selvittämään nykyisin käytössä olevia maastomittausohjeita ja mittausten suorittamistapaa. Tietoa haluttiin myös mittausaineiston laajuudesta ja tarkkuudesta sekä mahdollisista muista mittaamiseen liittyvistä huomioista. Lisäksi haluttiin selvittää suunnittelijoiden ja mittamiesten yhteistä toimintaa ja vuorovaikutuksia.    Tutkimuksen tuloksena saatiin kattava käsitys siitä, kuinka mittaukset suoritetaan sekä siitä, millaiset ohjeet on käytettävissä tällä hetkellä. Lisäksi saatiin tehtyä runsas listaus siitä mitä ja millä tarkkuudella on mitattava suunnittelijoille. Myös suunnittelijoiden ja mittamiesten yhteistoiminnasta saatiin hyvä käsitys. Tuloksista voidaan päätellä myös, että yhteiset ja yksiselitteiset mittausohjeet ovat tarpeelliset. Lisäksi suunnittelijoiden ja mittamiesten vuorovaikutusta voitaisiin kehittää ja parantaa.    Yhteinen huomio maanalaisten rakenteiden kartoittamisen tarpeesta nousi esille lähes jokaisesta vastauksesta riippumatta siitä oliko vastaaja suunnittelija vai mittaaja. Lisäksi vahva kasvu laserskannauksen käytössä alalla herätti huomiota, tosin tämäkään mittaus- tapa ei poista ongelmaa maanalaisten laitteiden mittaamisesta. Niinpä viemäreiden ja vesijohtojen korkeustasojen mittaaminen täytyisi saada mukaan nykyiseen mittausohjelmaan.    Uusia haasteita maastomittauksiin tuovat tiukentuvat laatu- ja tarkkuusvaatimukset. Nykyään lähes kaikki suuret infratilaajat haluavat tietomallipohjaista suunnittelua, mikä mahdollistaa tilaajan ja palveluntarjoajan yhteisen näkemyksen, siitä kuinka hankkeen eri vaiheet mallinnetaan.     Asiasanat: maastomittaus, takymetri, maastomittausohje, mittamies, suunnittelija.
Tiivistelmä: Tietomallinnus kalliokohteessa. Tämä insinöörityö tehtiin Pöyry Finland Oy:lle Kalliotilojen yleis- ja rakennesuunnittelu   osastolle. Insinöörityön tavoitteena oli etsiä yrityksen ja kalliokohteen asettamiin   vaatimuksiin sopivin tietomallinnusohjelmisto, jolla voidaan mallintaa kalliokohteen   rakenteet. Ohjelmiston tuli vastata yrityksen vaatimuksiin, joita olivat monimuotoisen   geometrian ymmärtäminen, maailmankoordinaatistossa työskenteleminen ja suunnitelmien   yhteensopivuus.   Aluksi tutustuttiin tietomallintamiseen ja sen tuomiin etuihin rakennusprosessiin, erityisesti   suunnittelun näkökulmasta. Seuraavassa vaiheessa selvitettiin kalliokohteen   suunnitteluprosessin kulku ja erityisesti se, miten teoreettinen ja todellinen louhinta  vaikuttavat suunnitteluun. Selvitettiin myös muut vaatimukset, joihin   tietomallinnusohjelmiston tulee vastata. Sen jälkeen rajattiin tutkittavat ohjelmistot   kolmeen, joita tutkittiin tarkemmin. Selvitettyjen vaatimusten avulla ja haastattelemalla   ohjelmistojen asiantuntijoita selvitettiin, onnistuuko kaikilla tutkituilla ohjelmistoilla   kalliokohteen tietomallinnus ja mikä tietomallinnusohjelmisto soveltuu siihen parhaiten.  Valinnassa käytettiin apuna vertailua ja pisteytysmenetelmää, jossa vaatimukset   pisteytettiin ominaisuuden tärkeyden mukaisesti, niin että yrityksen kannalta tärkeimmät   vaatimukset vaikuttivat lopputulokseen enemmän kuin vähemmän tärkeät.  Kalliotilojen yleis- ja rakennesuunnittelu osasto on käyttänyt tähän asti kalliotilan   rakennesuunnitelmien piirtämiseen kaksiulotteista AutoCAD:iä. Tietomallipohjainen   suunnittelu on leviämässä perinteisestä maanpäällisestä rakentamisesta myös infra-alalle,   jossa suurten projektien tilaajat ovat alkaneet vaatimaan tietomallipohjaista suunnittelua.  Niinpä myös kalliokohteen suunnittelun tulee tulevaisuudessa tapahtua   tietomallipohjaisesti, minkä vuoksi opinnäytetyö tehtiin.  Tutkimuksen tuloksena päädyttiin yritykselle sopivimpaan tietomallinnusohjelmistoon.   Mikään tutkituista ohjelmistoista ei vastannut täydellisesti vaatimuksiin, mutta kaikilla   kalliotilan tietomallintaminen oli mahdollista.
Työn tavoitteena oli selvittää Plaana Oy:n tietomallipohjaisen suunnittelun nykytila. Tarkemmin nykytilaa selvitettiin lähtötietomallin muodostamisen näkökulmasta vertaamalla tilannetta yleisiin lähtötietomallin ohjeisiin ja vaatimuksiin. Nykytilaa konkreettisesti kuvataan esimerkkihankkeen näkökulmasta. Työssä esiteltiin myös tietomallinnuksen nykytilanne yleisellä tasolla, ja tätä verrattiin Plaana Oy:n nykytilaan. Tavoitteena työlle oli tehdä selvitys, jonka pohjalta voidaan asettaa kehittämishankkeelle ja -projektille kehittämissuunnat ja tavoitteet. Työ suoritettiin enimmäkseen haastattelemalla yrityksen työntekijöitä ja tutus-tumalla konkreettisesti yrityksen suunnittelun nykytasoon käynnissä olevien hankkeiden kautta. Yleisen osan tärkeimpinä materiaaleina toimi InfraBIM-internetsivujen materiaali ja yleisesti saatavilla olevat ohjeet ja tiedotteet. Oman osansa materiaalin tuotantoon antoi myös työn aikana järjestetty Infra-alan BIM -oppisopimuskoulutus, jossa ajantasaista työhön liittyvää tietoa jaettiin lähiope-tuspäivinä alalla toimivien tekijöiden kanssa keskusteluilla ja luennoilla. Työn lopputuloksena syntyi selvitys, josta tulee ilmi yrityksen sekä ohjeiden ja vaatimusten mukaisen tietomallipohjaisen suunnittelun nykytila ja tavoitteet sekä infrahankkeen lähtötietomallin muodostusprosessi. Selvityksen lopputuloksena on myös asetetut tavoitteet ja johtopäätökset, joiden pohjalta kehittämistä aletaan jalostaa yrityksessä.
Opinnäytetyön tarkoituksena oli luoda toimintakäsikirja Marrak Oy:lle, jolla ei ollut mitään dokumentoitua aineistoa yrityksen toimintatavoista ja periaatteista. Marrak Oy on betonirakentamiseen ja sen aliurakointiin keskittynyt yritys, jonka toimialoina ovat muotti-, raudoitus- ja betonointityöt. Marrak Oy:n erikoisosaaminen on infra- ja teollisuusalan erikoiskohteissa, muun muassa silloissa ja tuulivoimalaperustuksissa. Työn tavoitteena oli aikaansaada toimintakäsikirja, jolla Marrak Oy pystyy osoittamaan asiakkailleen ja yhteistyökumppaneilleen toimintansa olevan laadukasta ja luotettavaa, vaikka toiminta sinänsä on ollut laadukasta ennenkin. Tavoite ei tässä vaiheessa ollut lähteä muuttamaan yrityksen toimintajärjestelmää, vaan käsikirja tehtiin nykyisen järjestelmän pohjalle. Toimintakäsikirjan toteutuksen tietoperustana ovat haastattelut ja palaverit Marrak Oy:n toimitusjohtajan ja työnjohtajien kanssa. Lisäksi käytin käsikirjan rakenteen laadinnassa apuna erilaisia ohjeita ja oppaita. Toimintakäsikirjan rakenne noudattaa osin ISO 9001 -standardin mukaista laatukäsikirjan mallia, joten käsikirja on helposti muokattavissa standardin vaatimuksien mukaiseksi, jos tulevaisuudessa toimintaa lähdetään standardisoimaan. Työn tuloksena saimme käsikirjan, jota hyödyntävät niin henkilöstö kuin asiakkaatkin. Tätä toimintakäsikirjaa hyödyntää Marrak Oy:n henkilöstö, joka voi käyttää sitä apuna muun muassa suunnitellessaan omia työtehtäviään. Käsikirja on nykymuodossaan tiivis ja kattava paketti, jota asiakkaat voivat käyttää apuna Marrak Oy:n toimintaan perehtyessään. Käsikirja on yrityksellä sähköisessä muodossa, ja sitä on tarkoitus päivittää aina, kun toiminta kehittyy ja uudistuu. On mahdollista, että tulevaisuudessa laaditaan kokonaan erillinen käsikirja, joka on suunnattu täysin Marrak Oy:n oman henkilöstön käyttöön ja heidän tuekseen, ja siinä olisi jokaiselle työtehtävälle erikseen tarkat toimintaohjeet.
Työturvallisuus ja turvallisuustoiminta Destialla
Infrarakentaminen. Osa 6, Pohjanvahvistustyöt
Sähköisen ajanhallintajärjestelmän käyttö asfaltin ja murskeen ajossa
Valtioneuvoston määrittelemän cleantech-politiikan vaikutus infra-alan PK-yrittäjän toimintaan 2015 : julkiset hankinnat
Tässä opinnäytetyössä keskityttiin tarkastelemaan infrarakentamisen yhtä osa-aluetta, teollisuusrakentamista. Työn tilaajana toimivan Destia Oy:n strategiassa teollisuusrakentamiseen kuuluva energiarakentaminen on määritelty yhdeksi kasvun painopistealueeksi, jonka vuoksi työssä käsiteltiin niin teollisuusrakentamisen markkinoita kuin jo toteutettu-ja hankkeitakin kehitysmahdollisuuksia etsien. Tilaajan toiveesta työhön sisällytettiin jonkin verran myös betonirakentamisen hanketarkastelua. Lähtötiedoissa on esitelty työn tilaajaorganisaatio sekä teollisuus- ja betonirakentamisen määritelmät tämän opinnäytetyön osalta. Kappale täsmentää johdannossa esitettyjä työn aiherajauksia. Markkinat -kappaleessa käydään läpi tavanomaisimpia markkinatilanteen arvioinnin ja kehityksen ennustamisen keinoja. Lisäksi kappaleessa tarkastellaan teollisuusrakentamisen sekä talonrakentamisen suhdannekehitystä sekä sen lähitulevaisuuden näkymiä ja siihen vaikuttavia tekijöitä. Työn painopisteenä oli toteutettujen hankkeiden tarkastelu, joka pohjautui täysin asiantuntijahaastatteluihin. Opinnäytetyötä varten haastateltiin kahdeksaa tilaajayrityksen edustajaa yhdeksän eri teollisuus- ja betonirakentamisen hankkeen tiimoilta. Hankkeiden tarkastelun tarkoituksena oli vertailla hankkeiden kustannuslaskentaa ja toteutusta sekä etsiä kehitysmahdollisuuksia hankkeiden menestyksekkään toteutuksen mahdollistamiseksi tulevaisuudessa. Tehtyjen haastatteluiden pohjalta kukin hanke on käsitelty työssä erikseen, minkä lisäksi on tehty yhteenveto haastatteluissa esiin nousseista teemoista sekä kehitysehdotuksia työmenetelmien, kustannuslaskennan ja projektinhallinnan kehittämiseksi tulevaisuuden samankaltaisissa hankkeissa. Haastatteluilla kerätystä tiedosta kävi ilmi, että lähes kaikki laskenta- sekä toteutusvaiheen ongelmat johtuvat kokemuksen tai resurssien puutteesta. Uuden tyyppisillä hankkeilla tulisi laskennassa noudattaa erityistä varovaisuutta työsuoritusten arvioinnissa ja toteutusvaiheessa panostaa huolelliseen työnsuunnitteluun virheiden välttämiseksi. Lisäksi laaditussa aikataulussa pitäytymisellä huomattiin olevan merkittäviä vaikutuksia hankkeiden läpiviennin onnistumisen kannalta.
Maanrakennusurakan kustannus- ja aikatauluseurannan ohjeet
Laadunvarmistussuunnitelma : Vaasan kaupunki, Kuntatekniikka
Tarkoituksenmukaisimmat ratarumpujen korjausmenetelmät
Uudenlaisen vihreän infrastruktuurin toteutumisen reunaehdot rakentamisen prosesseissa - tapauksena viherkatot
Tietomallintaminen infrarakentamisessa : toimintaympäristön muutos suunnittelussa ja valvonnassa
Kierrättäminen infrarakentamisessa
Laserkeilauksen hyödyntäminen infrarakentamisessa
Tämä opinnäytetyö on tehty osana Teknologian tutkimuslaitos VTT:n ja Tampereen ammattikorkeakoulun yhteistä projektia nimeltä Infrarakentaminen muutoksessa. Opinnäytetyön tutkimuksen tavoitteena oli tuoda esille infra-alalle koulutettavan uuden työvoiman koulutuskapasiteetti ja eritellä alan tutkintoja. Työssä haluttiin selvittää ammattikorkeakoulujen ja ammattioppilaitosten koulutusmäärät. Infra-ala kärsii Suomessa osaavan työnvoiman niukkuudesta, eikä tilanne ole menossa parempaan suuntaan, sillä alan työntekijöiden keski-ikä on korkea. Eläkkeelle jää tällä vuosikymmenellä noin 4000 infra-alan työntekijää. Erityisesti työmaamestareista, joita tarvittaisiin vuosittain 150 koko maassa, on pulaa infrasektorilla. Infra-alalle valmistuu vuosittain noin 10 työmaamestaria. Kehitys ei lupaa hyvää, jos tavoitteena on, että maastamme löytyy tulevaisuudessa riittävästi ammattitaitoisia infratuotannon vastuuhenkilöitä.     Opinnäytetyöhön kerättiin kyselytutkimuksella kolmelta edelliseltä vuodelta infra-alan tutkintojen tutkintomäärät. Tutkinnoista kysyttiin paikkamäärät tutkintojen aloituspaikoista, tutkintojen aloittaneista ja tutkinnoista valmistuneista. Tutkimus kohdistui vuosille 2011, 2012 ja 2013. Alan tutkinnoista valmistuneita verrattiin rakennusalan valtakunnalisiin tutkintomääriin, ja työssä tarkasteltiin aloituspaikkojen täyttymistä.  Kyselytutkimuksen tulosten perusteella ammattioppilaitoksien perustutkinnoista valmistui noin 800 henkilöä infra-alalle. Ammattikorkeakouluista valmistui tutkittavalla aika-välillä noin 400 henkilöä infra-alalle. Tutkimuksen tulosten perusteella ammattikorkekoulutuksessa infrarakentamiseen suuntautuneista insinööriopiskelijoista ja rakennusmestariopiskeljoista joka kuudes valmistui infra-alalle vuosina 2011 ja 2012. Ammattioppilaitoksien rakennusalan perustutkinnosta opiskelijoita valmistui infra-alalle noin 7% vuosina 2011 ja 2012.    Työ tehtiin talven 2014 aikana ja sen tulokset annettiin projektin johtoryhmälle tammikuun 2014 viimeisellä viikolla. Infrarakentaminen muutoksessa projekti tulee päätökseen keväällä 2014.  Asiasanat: infra-ala, koulutusmäärä, koulutuskapasiteetti.
Talonrakennushankkeiden infrarakenteet
Väylärakenteen toteutusmallien hyödyntäminen InfraModel-formaatissa
Ratarummut ovat pitkään olleet aliarvostettu ja vähälle huomiolle jäänyt osa rautierakennetta. Huonokuntoiset rummut muodostavat riskin rataturvallisuudelle ja näin ollen Ratahallintokeskus on katsonut tarpeelliseksi selvittää, miten rummut saataisiin paremmin huomioituoa ja millä keinoin niitä olisi järjevä korjata ja uusia. Tämän insinöörityön tavoitteena on selvittää kustannustehokkaat ja järkevät ratarumpujen korjausmenetelmät, sekä paneudutaan käyttökokemusten perusteella havaittuihin tyypillisissä korjausmenetelmissä ilmenneisiin käytännön ongelmiin. Tyypillisten korjausmenetelmien lisäksi käydään läpi yleiset ratarumpujen tasonnostotoimenpiteet. Korjausmenetelmät ja tasonnostotoimenpiteet perustuvat RUMKO-ohjeeseen. Eri menetelmien toiminnallinen tarkastelu tehdään tarkastelemalla maastossa tyypillisiä kohteita. Kohteissa keskitytään korjauksen onnistumiseen ja kestävyyteen kohtuullisen käyttöajan jälkeen. Arvioinnissa otetaan myös huomion toteutuneet kustannukset. Työssä esitellään suositus eri menetelmien järkevästä ja tehokkaasta soveltamisesta erityyppisiin korjauksohteisiin, sekä RUMKO-ohjeen soveltuvuudesta eri tapauksissa. Yhtenä tavoitteena on selvittää jo sortuneiden rumpujen järkevä ja tehokas hätäkorjausmenetelmä. TYössä esitetään myös oikeaoppinen rumpupiirrustus, joka tulisi liittää suunnitelmiin.
Infrarakentaminen. Osa 3, Maanleikkaus ja -siirto
Uuden kaivinkoneyrityksen strategiansuunnittelu
Maastomittaus suunnittelijan näkökulmasta
Rakentamisen suhdannevaihteluiden vaikutukset kustannuksiin
Katujen pohjavahvistusmenetelmiä
Tiivistelmä: Uusi teknologia infrarakentamisessa. Tässä opinnäytetyössä tutkittiin kaikkia uusia tekniikoita, joilla pystytään tehostamaan infrarakentamista. Tänä päivänä ollaan siirtymässä kovaa vauhtia perinteisistä menetelmistä,   joita on hoidettu paperilla ja käymällä kokouksissa, sähköiseen ja nopeasti käyttäjän päätteelle päivittyvään tietoon, jolloin tiedonsiirto on huomattavasti tehokkaampaa.   Tietotekniikkapuolella projektipankit ja pilvipalvelut mahdollistavat kaikille projektin osapuolille nopean tiedonvaihdon. Sähköinen arkistointi on kriittistä tulevaisuuden sukupolvia ajatellen sekä myös koneohjaus on yleistymässä Suomessa muuttaen maansiirtokonekuljettajan ja mittamiehen työnkuvaa suuresti sekä vähentäen ylikaivun määrää. Mahdollisimman monen asian automatisointi nopeuttaa työmaiden toimintaa, mutta tarkoittaa myös   sitä, että monien tulee oppia paljon uutta lisää.   Opinnäytetyössä tutkittiin kuinka paljon uutta on tulossa lähivuosina, kuinka paljon niissä   riittää opittavaa ja kuinka ne tulevat muuttamaan Zaidankadun tapaisia maarakennustyö-  maita taloudellisesti tehokkaampaan suuntaan, ottaen huomioon kaikki hankkeen osapuolet ja ympäristön. Tämä säästää yhtiöltä ja kumppaneilta resursseja sekä on ympäristöystävällisempää.
Uusi teknologia infrarakentamisessa
A-insinöörien infrarakennuttamisen toimintajärjestelmän kehittäminen
Jälkilaskenta hankkeesta Vt14,Savonlinna,Laitaatsalmi-Ruislahti,KU
Elinkaarimallien kansainväliset kehityssuunnat
Geotekstiilituubi pilaantuneiden sedimenttien kunnostusmenetelmänäb
Infra 2015 CAD-kuvatasojärjestelmä
Hydrauliikkatoimisen kauhalaitteen suunnittelu kaivinkoneeseen
Infrastruktuurin arvoketjuanalyysi
Infra FINBIM -pilottien tulosten kerääminen, lähtötieto- ja suunnittelupilotit
Jatkuvasti kasvavat liikennemäärät ja suurentuva kuljetuskalusto asettavat tiukat vaatimukset väylien ja ramppien kantavuudelle. Kantavan tiealustan löytyminen ei ole itsestäänselvyys joten vaaditaan keinoja vahvistaa maaperän kantavuutta. Paalulaatta on erinomainen keino varmistaa väylälle riittävä stabiliteetti pitkiksikin ajoiksi. Paalulaattojen suunnittelu on hyvin suoraviivainen prosessi, joka on helppo jakaa pienempiin osiin. Tämä mahdollistaa työvaiheiden helpon kehittämisen ja muovaamisen suunnittelutoimiston omien suunnittelutottumusten mukaiseksi. Opinnäytetyössä käydään läpi vaihtoehtoista tapaa suunnitella paalulaatta käyttäen suunnittelussa apuna algoritmimuotoon luotua suunnitteluohjelmistoa. Työn tuloksena saatiin selkeytettyä uuden suunnittelutyökalun rakennetta ja lisättyä siihen muutamia ominaisuuksia, jotka jouduttavat suunnittelun eri vaiheita. Opinnäytetyön liitteeksi tehtiin myös listaus lähtötiedoista ja selostus kuinka lähtötiedot syötetään työkaluun. Paalu-laattojen suunnittelutyön kehitys on vielä kesken, mutta tulevan kehitystyön painoalueet ovat jo osittain selvillä. Parametrinen suunnittelu on infra-alalla uusi tulokas muiden suunnittelumenetelmien rinnalla. Menetelmä on käytetympää arkkitehtuurissa, sillä parametrisuus auttaa luomaan toistoa monimutkaisista geometrioista ja muodoista. Paalulaattojen suunnittelu on erin-omainen kohde kokeilla parametrisoidun suunnittelun käyttöä infra-alalla.
Mäkelä-Plast Ltd.
InfraRYL 2006 : infrarakentamisen yleiset laatuvaatimukset. Osa 2, Järjestelmät ja täydentävät osat
Oulu pistää paljon rahaa katuihin : asuinalueille leikkipuistoja, keskustaan kameravalvonta
Infrarakentaminen. Osa 10, Teiden talvihoito
Novapoint-oppimisympäristö
Lemminkäinen Infra Oy:n Oulun päällystystoiminta otti käyttöön sähköisen ajonhallintajärjestelmän vuonna 2011. Opinnäytetyön tavoitteena on selvittää mahdollisesti saavutetut säästöt kuljetuskustannuksissa järjestelmän käyttöönoton jälkeen. Tutkimukseen käytettävät tiedot ja tulokset on kerätty Lemminkäisen omasta työmaaseurantasovelluksesta. Tiedonkeruu on suoritettu vuosien 2011–2013 ajalta. Tutkimuksessa on perehdytty kuljetuskustannusten muutoksiin kyseisellä ajanjaksolla. Lisäksi on käsitelty sähköisen ajonhallintajärjestelmän hyötyjä työmaan kuljetuksissa, ajojärjestelyssä sekä tiedonsiirrossa. Opinnäytetyötä tehtäessä selvisi, ettei sähköisen ajonhallintajärjestelmän käytöllä voi suoraan vaikuttaa kuljetuskustannuksiin. Järjestelmästä saatavat taloudelliset hyödyt saavutetaan vähentyneistä työtunneista, ajojärjestelyn tehostumisesta sekä tiedonkäsittelyn nopeutumisesta. Sähköisen järjestelmän edut ovat kuitenkin kiistattomat ja käyttö tulee yleistymään yhdyskuntarakentamisessa.
Tiivistelmä: Asiakastyytyväisyyskyselyn toteuttaminen yrityksen toiminnan kehittämistä varten. Tämän insinöörityön pääasiallinen tarkoitus oli tuottaa Peab Infra Oy:lle taustatietoja toimintansa kehittämistä varten. Tiedon saamista varten toteutettiin asiakaskysely, joka lähetettiin Peab Infra Oy:n yhteistyökumppaneille. Yhteistyökumppaneita olivat Etelä-Suomen   alueen suurimmat infrahankkeiden tilaajat, sekä heidän käyttämänsä konsulttivalvojat, jotka olivat tulleet yritykselle tutuiksi erilaisissa hankkeissa.  Insinöörityön alussa selvitettiin yrityksen lähtötilannetta, sekä pyrittiin pohtimaan tärkeimpiä   kysymyksiä, joihin asiakaskyselyssä tulisi keskittyä. Kun kyselyt oli lähetetty ja vastaukset   saatu, niin vastaukset koottiin yhteen ja niitä järjesteltiin helposti tulkittavampaan muotoon.   Tämän jälkeen pohdittiin syitä asiakaskyselystä saatuihin tuloksiin.  Insinöörityön lopussa pohdittiin keinoja, joilla Peab Infra Oy:n toimintaa voitaisiin kehittää   vastaamaan paremmin tilaajaorganisaatioiden vaatimuksia ja toiveita. Kysely paljasti, että   tilaajat arvostavat urakoitsijan toiminnassa ennen kaikkea työjäljen laadukkuutta.  Kyselyssä selvitettiin myös tilaajien arvioita tulevaisuuden näkymistä ja mahdollisista muutoksista rakennuttamisen suhteen. Tuloksien perusteella betonirakenteiden korjausrakentaminen on vahvassa kasvussa myös infra-alalla, ja varsinkin siltojen ja muiden väylärakenteiden korjauksiin tullaan panostamaan.   Työstä saatujen tulosten perusteella, Peab Infra Oy:n on helpompi alkaa kehittää toimintaansa tilaajien toivomuksia paremmin vastaavaksi. Tärkeimpiä kehityskohteita ovat työn   laadukkuuden lisääminen ja yrityksen toimintatapojen yhtenäistäminen.
Aluemallin muodostaminen : Puijonlaakson lähiliikunta-alueesta
Radan päällysrakennesuunnittelun vaatimukset
Alueinfrahankkeen kustannussuunnittelu
Tietomallintaminen siltarakenteiden suunnittelussa : Siltaympäristön kehittäminen ja mallinnusohje
Luonnonkiveysten työsuunnitelmapohjat
Insinöörityön aiheena on työturvallisuus sekä turvallisuustoiminta ja turvallisuusviestintä Destialla. Aihe on tärkeä ja ajankohtainen, koska rakennusalalla tapaturmataajuus on edelleen muihin aloihin verrattuna korkea ja rakentamisen laatu kyseenalaista. Työssä tutkitaan Destian käytäntöjen toimivuutta kyselyiden ja haastatteluiden avulla. Työturvallisuutta käsitellään teoriaosiossa kokonaisuutena, joka sisältää lakeja, organisaation työturvallisuusvelvoitteita, työturvallisuustoiminnan muotoja ja kehittämiskeinoja. Opinnäytetyö on jaettu kahteen osaa, teoriaan ja tutkimukseen, ja tarkoituksena on, että tutkimuksen aikana esille nousseisiin kehitysalueisiin on mahdollista löytää ratkaisuja tai apua työn teoriaosiosta. Työturvallisuus ei ole vain tapaturmien välttämistä, vaan se koostuu monesta osatekijästä, kuten turvallisuusilmapiiristä, turvallisuusviestinnästä ja turvallisuusjohtamisesta. Työturvallisuuden jatkuvalla parantamisella pyritään muokkaamaan asenteita ja työn laatua tähdäten tapaturmattomaan, tulokselliseen työpaikkaan, jossa turvallinen työskentely mielletään osaksi ammattitaitoa. Tutkimuksissa nousi esille asenteiden merkitys turvallisuustoiminnassa, Destian henkilöstön toiveita ja mielipiteitä yrityksen turvallisuustoimintaan liittyen sekä työturvallisuuden taso yleisesti tutkimukseen vastanneiden näkökulmasta. Näiden pohjalta laadittiin parannusehdotuksia. Tutkimustulostulosten perusteella turvallisuuden taso Destialla oli pääosin hyvä.
Yhteisrakentamisen hyvät käytännöt : esimerkkejä liikenneväylien, vesihuoltoverkon sekä sähkö- ja tietoliikennekaapeleiden yhteensovitetusta toteutuksesta
Infra kuntoon
Novapoint Iris -järjestelmän aineistojen päivitysprosessin kehittäminen ja hyödyntäminen kaupunkimallissa
Tiivistelmä: Infra-alan siirtymisprosessi tietomallintamiseen ylläpitohankkeen näkökulmasta. Infra-alan siirtyminen kohti älykästä mallinnuskulttuuria on hyvässä vauhdissa. Mallintamisen avulla alalla on mahdollisuus niin suunnittelussa, rakentamisessa kuin ylläpidossakin   parantaa merkittävästi toimintansa tuottavuutta ja laatua. Toimialan tavoitteena on lähitulevaisuudessa siirtyä tietomallipohjaiseen hankkeiden tilaukseen, toteutukseen sekä infraomaisuuden hallintaan. Näiden tavoitteiden saavuttamiseksi vuonna 2010 perustettiin   Infra FINBIM -työpaketti, jonka tehtävänä on luoda edellytykset infra-alan tietomallintamiselle. Insinöörityö tehtiin VR Track Oy:lle, joka toimii Infra FINBIM -työpaketin veturiyrityksenä.   Insinöörityö toteutettiin yhteistyössä toisen opiskelijan kanssa. Tavoitteena oli koota kaikkien käynnissä olevien Infra FINBIM -pilottihankkeiden tiedot ja aineistot katseltavaksi ja   ladattavaksi selainpohjaiseen pilottiportaaliin. Kaikki tiedot ovat vielä yritysten omissa tietokannoissa, ja nämä on saatava tutkimuskonsortion yhteiseen käyttöön. Sisältötavoitteena oli luoda yleispätevä ja selkeä ohjeistus ladattavien aineistojen luokittelulle portaalissa,   jotta tiedonvientikäytäntöä voidaan hyödyntää laadukkaasti myös jatkossa.   Osatavoitteena oli tunnistaa yhden työpaketin pilottihankkeen, ”Maintenance BIM”, sisäisiä   kehitystarpeita eri osapuolten näkökulmista sekä tulkita kaikkien käynnissä olevien pilottien   välillä esiintyneitä yhteistä kehitystä vaativia kohteita ja tehdä niiden pohjalta johtopäätöksiä. Hankkeiden tiedonhallintaa ja tiedonsiirron menetelmiä tuli myös tarkastella. Näiden   tavoitteiden saavuttamiseksi tiedonkeruun yhteydessä suoritettiin kysely hankkeiden vetä-  jille ja muille piloteissa mukana olleille osapuolille.   Tuloksena saatiin selville olennaisia kehityskohteita, joista merkittävimpänä olivat mallinnusohjeiden, -vaatimusten sekä nimikkeistön kehittäminen. Tiedonkeruun tavoitteisiin ei   täysin päästy aineistojen toimituksen ja hankkeiden venymisen takia, mutta tiedonkeruu   jatkuu vielä myöhemmin erillisenä toimeksiantona saman työryhmän voimin.
Kustannusseurannan toteutuksen ja kehityksen varmistaminen
Infrahankkeen 3D-tuotemallinnusprosessin arviointi ja kehittäminen
Jäsen- ja kalustoluettelo : 2011
Toimintajärjestelmä Pohjola Rakennus Oy Infralle
Mallipohjainen laadunvarmistus väyläurakassa
Tuottavuuden parantaminen virheistä oppimalla
Paalulaatan suunnittelu parametrisen tietomallin avulla
Vastaavan työnjohtajan tehtävät kadunsaneeraushankkeessa case Huvilakatu
Tietomallintamisen hyödyntäminen raudoitteiden toimitusketjussa
Painumalaskelmamenetelmien arviointi
Infrarakentaminen. Osa 1, Työnsuunnittelu
Tehokkuutta heikentävät työt infrarakentamisessa
Prosessikuvaukset ja työohjeet Infra-alan insinööritoimistolle
Oulun tekninen liikelaitos hyödyntää infrarakennuksen työmailla tietomalleja koneautomaatiossa. Työnjohdolla on tästä huolimatta edelleen käytössään suunnitelmat perinteisinä paperiversioina ja pdf-muotoisina tiedostoina. Puutteena on nähty näiden materiaalien päivittäminen ja ajantasaisuus sekä versioiden hallinta. Toimeksiantoon kuului selvittää tietomallien käytön hyödyntämisen nykytila ja kuvata rakentamisen tulevaisuuden tavoitetila infrarakentamisen prosessissa tietomallien hyödyntämisen suhteen. Opinnäytetyö toteutettiin haastattelemalla prosessin ydinhenkilöitä ja tutustumalla raportteihin ja kirjallisuuteen. Tuloksena syntyi suunnitelma, miten vaiheittain siirrytään kohti paperitonta tietomalleja hyödyntävää työmaatoimintaa. Suunnitelmaan sisältyy kolme kehittämisen osa-aluetta: toiminta, tekniikka ja osaaminen. Osaamisen kehittämiseen sisältyy yleistä tietomalleihin liittyvää koulutusta sekä laite- ja sovelluskohtaista koulutusta. Tekninen kehittäminen koostuu uusien laitteiden ja järjestelmien hankkimisesta. Toiminnan kehittäminen puolestaan on koko rakentamisen prosessin kattavaa organisaatioaidat ylittävää käytänteiden ja toimintaympäristön kehittämistä.
Koneohjausjärjestelmän käyttö ja hyödyntäminen maanrakennusyrityksessä
Kunnallisteknisten kohteiden kustannushallinnan tuotteistaminen
Talonrakennuksen maarakenteiden ohjeet ja normit : Maarakennusurakoitsijan näkökulma
InfraRYL 2010 : infrarakentamisen yleiset laatuvaatimukset. Osa 1, Väylät ja alueet
Infra-alan työturvallisuuslainsäädäntö : tapaturmat ja turvallisuusasioiden hoitaminen pk-yrityksissä
Tuulivoimapuiston infrarakentamisen prosessi
Alatalon alikulkukäytävän ja kiertoliittymä-hankkeen toteutus ja ajankäytön seuranta
Tietomallinnuksen hyödyntäminen infrahankkeessa
Vesihuolto- & vesiliikenneverkosto : Sektorikartoitus
The background to this thesis is City of Oulu Urban and Environmental Service’s need to develop their excavation permit practice and paying attention to infra-structure in excavation work. This thesis is made in collaboration with energy distributor Oulun Energia Siirto ja Jakelu Ltd, Oulu Waterworks and Oulun Energia Kaukolämpö, district heating distributor. The materials in this work were gathered from above mentioned companies and from meetings with them. Development activity and improvements were developed from feedback of the thesis group and from own experience. I mainly focused on developing existing measures. Measures that were considered are excavation safety training which the city of Oulu organized, safety park North-Finland, miner register and actions when applying excavation permits. In the future by developing these measures, the city of Oulu get miners aware of essential infrastructure-related features and dangerous situations.
Ramppi : NCC Roads oy:n sidosryhmälehti
Asfaltointiprosessien kehittäminen Tampereen Infrassa
Infrarakentaminen. Osa 2, Turvallisuus, ympäristö ja laatu
Syvästabilointi : suunnitelmasta toteutukseen
Infratöiden laatuaineisto Alatori-hankkeessa
Suninhaan saneerausohjelma Lohjan kaupungille
Tämä työ käsittelee Suomessa käytettäviä katujen pohjanvahvistusmenetelmiä. Käsiteltävät menetelmät ovat paalulaatta- ja paaluhatturakenteet, stabilointi, massanvaihto, esikuormitus, kevennys sekä pystyojitus. Lisäksi työssä käsitellään Ramboll Finland Oy:n Turun kaupungille toteuttamaa VR:n Konepaja-alueen katujen suunnitteluprojektia. Paalurakenteet ovat painumattomia menetelmiä, jotka soveltuvat kaikille pehmeille maalajeille, lukuun ottamatta turvetta ja liejua. Menetelmistä paalurakenteet ovat myös kalleimpia. Stabilointi on painuva menetelmä, jossa maahan muodostetaan kalkki- tai kalkkisementtiseoksesta pilareita. Menetelmää käytetään mm. penkereiden perustamiseen ja leikkauspohjan vahvistamiseen. Edullisimpia menetelmiä ovat massanvaihto ja kevennys, joissa kantavuutta parannetaan pelkästään materiaalin vaihdolla. Pystyojituksessa maahuokosista pusertuva vesi johdetaan maanpinnan kautta avo-ojiin, jolloin hienorakeisten maakerrosten painuma nopeutuu. Esikuormituksessa pengertä kuormitetaan ennen käyttöönottoa. VR:n Konepaja-alueeseen kuuluvalla Köydenpunojankadulla käytetään massanvaihtoa ja Köydenpunojankaarella käytetään paalulaattaa. Köydenpunojankaarelle tuleva paalulaatta yhdistetään siirtymäkiilalla massanvaihtoon ja olemassa olevaan kevytsoratäyttöön. Massanvaihto valittiin kustannusten minimoimiseksi ja paalulaatta pehmeän maakerroksen jyrkästi vaihtelevan syvyyden vuoksi. Kadun rakentamisen suunnittelussa on tärkeää eri asiantuntijoiden tiivis yhteistyö. Ylimääräisiltä kuluilta ja ajan hukkaamiselta säästytään yhteistyön toimiessa jo suunnittelun alkuvaiheessa. Jokainen projekti on haasteensa, missä pyritään noudattamaan sovittuja aikatauluja ja kustannuksia. Maakerrosten paksuuksien jyrkkä vaihtelu tuo omat haasteensa suunnitteluun Turun alueella. Useammilla alueilla savikerroksen paksuus saattaa olla yli 30 m. Vaihtelevista pohjaolosuhteista johtuen infratekniikkaan suuntautuneen insinöörin tulisikin tuntea käytettävissä olevia pohjanvahvistusmenetelmiä ja varautua työssään suunnitelmista poikkeaviin olosuhdemuutoksiin niin suunnittelijana kuin työnjohdossa.
Infrarakentaminen. Osa 4, Louhinta
Rakennusliikkeen kaivu- ja asennustyön työsaavutusten selvitys
Nelihaaraliittymän parantaminen
InfraRYL 2006 : infrarakentamisen yleiset laatuvaatimukset. Osa 4, Liikunta- ja virkistyspaikkojen rakenteet
Infra-alan koulutusmäärät Suomessa
Infrahankkeen kustannustehokkuuden kehittäminen 3D-koneohjausta hyödyntäen
Asiakastyytyväisyyskyselyn toteuttaminen yrityksen toiminnan kehittämistä varten
Suomen Rakennustietosäätiön (=RTS) toimesta on infra-alalle julkaistu vuosien 2006-2009 aikana uusia julkaisuja, joiden tarkoituksena on luoda ensimmäistä kertaa infra-alalle yhtenäinen ja yhteinen kuvaus infrarakenteiden yleisistä laatuvaatimuksista ja nimikkeistöjärjestelmistä. Opinnäytetyössä esitellään uusien InfraRYL 2006, Osa 1 Väylät ja alueet sekä INFRA 2006 Määrämittausohje- julkaisujen sisältöä. Tässä opinnäytetyössä tehdään myös vertailuja satunnaisotannalla valittujen työsuoritteiden osalta käytöstä poistuneiden infra-alan julkaisujen KT 02 ja KM 02 ja näiden uusien julkaisujen välillä. Lisäksi opinnäytetyö sisältää "Aurajoen läntisen rantalaiturin korjaaminen välillä Kauppiaskatu ? Brahenkatu"- nimisen rakennusurakan kaupallisten hankinta-asiakirjojen laadintaprosessin kuvauksen yleisellä tasolla. Opinnäytetyön yhteydessä laadittujen hankinta-asiakirjojen urakkakohtaiset erityisvaatimukset on esitetty opinnäytetyön liitteissä 1-6 asiakirjakohtaisesti.
Väylähankkeen lähtötietomalli ja sen muodostaminen
Väylät & liikenne 2012, Turku 19.-30.8.2012 : semimaariesitelmät
Tietomallien hyödyntäminen Oulun kaupungin infrarakentamisessa
Tietomallinnus kalliokohteessa
Toimintajärjestelmä tuotannonohjauksen apuvälineenä
Tiivistelmä: Tämän työn tavoitteena oli tutkia, mitä siitä eteenpäin tapahtuu, kun urakoitsijalle luovutetaan syvästabilointitöitä varten tarvittavat tiedot, siihen asti, kun työ on luovutusvaiheessa. Työn osana oli myös selvittää stabilointikoneiden koneohjauksen periaate, siihen tarvittavat ja sen tuottamat aineistot. Suunnitelmakuvat ovat oleellinen osa stabilointitöiden tekemistä, ne esittävät, mitä on tehtävä, havainnollistavat kohdetta tai kertovat mahdollisesta työtä häiritsevästä tekijästä. Niihin merkitään tehdyt pilarit ja mahdolliset muutokset ja niiden aiheuttajat. Nykyään suunnitelma-aineistojen ollessa pääasiassa cad-ohjelmilla tehtyjä on mahdollista tehdä stabilointitöitä tukevia lisäkuvia ja tilastoja, kuten maastomalleja, pilaripituuskäyriä ja diagrammeja. Syvästabilointipilarityöt tehdään nykyään koneohjauksen avustuksella. Järjestelmään syötetään suunnitellut pilarit, jotka esitetään ohjaamossa olevassa näyttöpäätteessä. Tietojen avulla kuljettaja osaa tehdä pilarin oikeaan paikkaan. Sama järjestelmä tallentaa pilarin todellisen sijainnin. Näiden tietojen avulla tehdään ns. toteumakuvat, joista käy ilmi pilarin todellinen sijainti. Tämän työn havainnot ja lopputulokset ovat 4 vuoden ajalta ja Skanska Infra Oy:n näkökulmasta kerrottuja. Eri stabilointikohteita on yhteensä noin 80 kpl, näistä suurin osa on tehty koneohjauksella. Työssä selvisi, että suunnitelmia on aina muokattava ja uusia suunnitelmia pitää tehdä. Paperikuvista ei voida vielä luopua, ja ne toimivat samalla apuna, kun toteumatietoja tehdään. Koneohjaus on parantanut pilarin sijainnin tarkkuutta huomattavasti niin teko- kuin toteumavaiheissakin. Stabilointikoneen ohjelmistoissa olisi kehitettävää, jotta koneohjausjärjestelmä ja koneen oma tiedonkeruujärjestelmä keskustelisivat enemmän keskenään.
Menetelmä- ja taloudellisuusstandardit infrarakentamisessa
Infrarakentamisessa käytettävien viemäri- ja hulevesiputkien sekä kaivojen vertailu
Reaaliaikainen visualisointi infrasuunnittelussa
Teollisuusrakentaminen kasvun osa-alueena : toteutettujen hankkeiden tarkastelu
Rakennuttaminen on rakennushankkeen johtamista ja ohjaamista. Opinnäytetyössä tarkastellaan infrarakennuttamisen toimintamalleja siten, että saadaan käyttöön menetelmiä, jotka parantavat hankkeiden johtamista ja ohjaamista. Toimintamalleista tarkastellaan rakennushankkeen johtamisen tehtäväluetteloita ja raportointimuotoja. Tarkastelussa käydään läpi infrarakennuttamisen asiakkaiden toimintaa ja heidän raportointivaatimuksiaan. Opinnäytetyössä kehitetään A-Insinöörien Infrarakennuttamisen toimintajärjestelmää. Tavoitteena on kehittää prosesseja ja asiakirjoja, jotka palvelevat A-Insinöörien strategisia tavoitteita ja tuottavat lisäarvoa. Järjestelmään otetaan samalla käyttöön uusi projektitoimintaa avustava hallintaohjelmisto. Kehittämisen tuloksena saadaan infrarakennuttamisen käyttöön uusia asiakirjoja, joiden käyttö tullaan järjestämään uuden ohjelmiston kautta. Asiakirjojen ulkoasu laaditaan uudenlaiseksi A-Insinöörien brändinmukaiseksi. Työn lopputuloksena saadaan A-Insinöörien Infrarakennuttamiseen toimintajärjestelmään uusi apuohjelmisto. Ohjelmistoon tuleva rakenne otetaan käyttöön samansisältöisenä aikaisemmin käytössä olleiden projektikansioiden kansiorakenteeksi. Näin saadaan yksinkertaistettua ja tehostettua toimintajärjestelmää. Uutta apuohjelmistoa (IMS) voidaan käyttää jatkossa laajemmin laadunhallintajärjestelmänä.
Tiivistelmä: Alueinfrahankkeen kustannussuunnittelu. Opinnäytetyön tavoitteena oli luoda Skanska Infra Oy:n käyttöön Sipoonrannan alueinfrakohteen käyttöön soveltuva litteralistaus. Litteralistaus koskee Sipoonrannan alueen itäpuolta, joka on vielä rakentamatta. Alueen länsipuoli on rakennettu 2010–2011.     Jotta käyttökelpoinen litteralistaus voitiin luoda, piti kohteessa jo käytettyihin kustannuksen hallintamenetelmiin ja urakan toteuttamiseen tutustua. Urakkakokonaisuuksien ja niistä koostuvan litteralistauksen laatimista varten piti tutustua myös itäpuolen suunnitelmiin, jotka valmistuivat vuoden 2012 alussa.     Tämän opinnäytetyön lopputuloksena syntynyt litteralistaus voidaan ottaa käyttöön Sipoonrannan alueinfratyömaan rakentamisen jatkumisajankohtana.
Infra FINBIM -pilottien tulosten kerääminen, lähtietieto- ja suunnittelupilotointi
Koneohjauksen käyttöönotto Tampereen kaupungilla
Tiivistelmä.
Ekologisesti kestävä infrarakentaminen
INFRA 2017 : kunnossapitonimikkeistö
Tietomallintaminen infra-alalla, inframallintaminen, muuttaa rakennusprojektien luonnetta elinkaariajattelun suuntaan jo ensimmäisistä suunnitteluvaiheista aina rakenteiden ylläpidon loppupuolelle asti. Tämän opinnäytetyön tarkoituksena oli tutustua inframallintamiseen ja siihen, mitä aiheesta on tähän mennessä tutkittu ja millaisia tuloksia tutkimuksista on saatu. Lisäksi tavoitteena oli tutustua keväällä 2015 ilmestyviin yleisiin inframallivaatimuksiin ja siihen, miten ne tulevat vaikuttamaan infrarakenteiden suunnitteluun.     Tutkimuksen tavoitteena oli myös tutustua erilaisiin inframallinnuksessa käytettäviin suunnitteluohjelmiin, mallien katseluohjelmiin sekä siihen, miten tietomallintamista voitaisiin hyödyntää infrarakentamisen valvonnassa. Aiempiin tutkimuksiin sekä tuleviin inframallivaatimuksiin tutustuttiin kirjallisuuskatsauksen avulla. Tutkimusmenetelmänä käytettiin myös teemahaastattelua, jolla kartoitettiin näkemyksiä mallipohjaisesta työskentelystä suunnittelijan ja valvojan näkökulmasta, ohjelmistoista sekä yleisistä inframallivaatimuksista. Lisäksi hyödynnettiin omakohtaisia kokemuksia ja havaintoja.     Tutkimuksessa havaittiin, että aihetta on tutkittu erilaisissa opinnäytetöissä jo melko paljon työmaan ja suunnittelun näkökulmasta. Tietomallinnuksen hyödyt, erityisesti koneohjauksen hyödyt työmaalla ja laadun parantuminen suunnittelussa, on selkeästi todistettu. Infran suunnittelun havaittiin olevan murroksessa, ja tietomallintamiseen soveltuvia ohjelmia tulee kehittää. Lisäksi suunnittelutyöskentely kaipaa päivitystä perinteisestä tyylistä mallipohjaisen ajattelun ja toimintatavan suuntaan. Tulevat inframallivaatimukset havaittiin osittain puutteellisiksi ja keskeneräisiksi, mutta myös alaa yhdistäviksi. Inframallivaatimusten ja aiheen termistössä havaittiin päällekkäisyyksiä ja epäselvyyksiä. Tietomallien hyödyntämisestä valvonnassa oli toistaiseksi hyvin vähän kokemuksia. Valvonnassa hyödynnettäviä mallipohjaisia työkaluja on olemassa, mutta niiden lukumäärä on vähäinen.     Inframallinnusta tulee edelleen tutkia ja koko rakennusalan toimintatapoja tulee muuttaa mallipohjaista työskentelyä vastaavaksi, sillä mallintaminen kuuluu nykyajan rakentamiseen. Ohjelmistoja tulee edelleen kehittää mallipohjaiseen työskentelyyn sopiviksi, ja erityisesti käytössä olevien ohjelmien ja sovellusten tehokkaaseen käyttöön tulee panostaa. Jatkotutkimuksissa tulee panostaa tehokkaiden työskentelytapojen löytämiseen, rakentamisen valvonnan edistämiseen sekä alan termistön yhtenäistämiseen ja vakiinnuttamiseen.    Asiasanat: inframallinnus, tietomallinnus valvonnassa, yleiset inframallivaatimukset.
Tiesuunnitelman tietomallinnus : Valtatie 14 Savonlinnan Laitaatsalmi
Siltojen korjausrakentamisen työmenekkien selvittäminen ja hyödyntäminen aikataulutuksessa
Infrarakentamisen uudet teknologiat
Tässä opinnäytetyössä on tutkittu infrahankkeen mobilisointi- eli valmisteluvaiheen suorittamista ja tehostamista. Tavoitteena on ollut selvittää, minkälainen vaikutus hankkeen  päämäärätietoisella valmistelu- eli mobilisointivaiheella on hankkeen toteutusvaiheelle ja tekniselle ja taloudelliselle lopputulokselle. Tutkimuksen näkökulmana on  pääurakoitsijan toiminta alle 10 M€ suuruusluokan infrahankkeissa 2010-luvun alun  markkinatilanteessa. Tutkimuksessa on kaksi osaa: teoriaosa, joka pohjautuu alan kirjallisuuteen sekä soveltava  osa, jossa on tutkittu yrityksen toimintatapaa kahden esimerkkityömaan kautta. Tutkimusmenetelminä ovat olleet kirjallisuustutkimus ja empiirinen havainnointi sekä  työmailla dokumentoidun taloudellisen ja teknisen informaation analysointi. Kirjallisuustutkimuksessa on tutkittu lukuisia projektinhallinnasta ja sen osa-alueista  laadittua teosta. Kirjallisuustutkimuksen perusteella voidaan todeta, että kattavasti ja  perinpohjaisesti suoritettu hankkeen valmistelu on edellytys hankkeen tehokkaalle läpimenolle  ja onnistumiselle. Case-työmaat ovat kaksi peräkkäisinä vuosina toteutettua, sisällöltään ja toimintaympäristöltään hyvin samankaltaista työmaata. Hankkeen läpimenon sujuvuus sekä lopputulos sekä teknisessä että taloudellisessa merkityksessä poikkeavat kuitenkin toisistaan huomattavasti jälkimmäisen urakan eduksi. Suoritustason parantuminen johtuu sekä oppimisen kautta tapahtuneesta projektinhallinnan parantumisesta että tehokkaammasta mobilisointivaiheesta.  Tutkimustulokset osoittavat, että laaja-alainen ja aidosti toiminnan kehittämiseen tähtäävä mobilisointivaihe helpottaa työmaalla toimimista urakan aikana, edesauttaa aikataulussa  pysymistä, parantaa lopputuotteen teknistä laatua ja varmistaa osaltaan, että hankkeessa ei tapahdu negatiivista kateliukumaa. Tämän opinnäytetyön soveltava osio ei ole julkinen.
Toimintakäsikirja Marrak Oy:lle
Infra 2015 : rakennusosa- ja hankenimikkeistö : määrämittausohje
Infra 2011 : CAD-kuvatasojärjestelmä
Infrarakentaminen. Osa 11, Teiden kesähoito
Tietomalleista koneohjaukseen
Rakentamisen tahti säilyy rajuna : Oulun asuminen laajenee Kuivasrannassa, kovin kiire Toppilansaaressa
Infrarakentaminen. Osa 8, Päällystystyöt
Palvelumuotoilu infran ylläpidossa
Infrarakentaminen. Osa 7, Päällysrakennetyöt
Tiivistelmä: Tämän insinöörityön aiheena oli perehtyä koneohjausjärjestelmän toimintaympäristöön ja  sen toiminnan edellytyksiin sekä toteuttaa maanrakennussuunnitelmia kaivinkoneella ilman perinteisiä maastomerkintöjä. Koneohjauksella tarkoitetaan työkoneen opastamista tai sen osittaista ohjaamista. Koneohjausjärjestelmällä  työkone voidaan paikantaa suunnittelu- tai kohdealueelle ja havainnollistaa suunnitelmat kuljettajalle ohjaamossa näyttöpäätteellä. Koneohjausjärjestelmiä voidaan  käyttää perinteisissä infrarakentamisen kohteissa, ja sillä on mahdollista tehostaa työmaan massataloutta ja parantaa lopputuotteen laatua. Työssä selvitettiin tietomallipohjaisen suunnittelun kehitysympäristöä ja sen nykytilaa, koneohjausjärjestelmien  laitteistotoimittajia Suomessa, satelliittipaikannuksen osatekijöitä ja vaihtoehtoja koneohjausjärjestelmän kannalta. Lisäksi selvitettiin kaivinkoneen järjestelmän toimintaperiaate. Työn keskeisimmässä osassa tuotettiin perinteisistä suunnitelmista koneohjausmalleja ja muuta suunnitelma-aineistoa käytettäväksi kaivinkoneessa. Työssä  painotetaan koordinaattijärjestelmien tuntemista, sillä koordinaatistomuunnokset ovat merkittävässä osassa toiminnan laatutekijöiden täyttymisen kannalta. Työn loppuosassa esitellään osaltaan muuttuvia käytäntöjä työmaalla, kesän 2011 työnaikaisia havaintoja sekä kuvataan koneohjausjärjestelmän taloudellisia vaikutuksia. Työssä käytetyn lähdeaineiston ja kesän 2011 aikana hankitun kokemuksen perusteella koneohjausjärjestelmillä voidaan tehostaa työkoneiden käyttöä, säästää maanrakennuksen  materiaalimenekissä ja saavuttaa lopputuotteessa parempi laatu. Tämän työn pohjalta on mahdollista saada kattava kokonaiskuva koneohjausjärjestelmistä ja niiden edellytyksistä. Työn aikana ilmeni myös, että tietomallien tehokas hyödyntäminen ja sitä kautta myös koneohjauksen luonteva käyttäminen on tulevaisuuden menestyjäyrityksen avaintekijöitä. Menestyminen edellyttää yrityksen panostamista henkilöosaamiseen sekä käytettävien  laitteistojen ja kaluston hallintaan.
Infrarakenteiden huomioiminen kaivutyössä
Infrayrityksen rakentamisen ja takuuajan prosessin muokkaaminen
Väylät & liikenne 2010, Jyväskylä Paviljonki 13.-14.10.2010 : esitelmät
Tiivistelmä: Infra FINBIM -pilottien tulosten kerääminen, lähtietieto- ja suunnittelupilotointi. Tietomallintaminen on tulossa kokonaisvaltaisesti infra-alalle. Sen hallittua käyttöönottoa   vauhdittaa vuonna 2010 käynnistetty Infra FINBIM -työpaketti, jossa pyritään luomaan tuleville mallipohjaisille toimintatavoille mahdollisimman hyvät edellytykset. Työpaketissa on   ollut käynnissä useita pilottiprojekteja, joiden aineistojen keräämisen tarve johti kahden   insinöörityön aloittamiseen. Insinöörityöt tehtiin työpaketin veturiyrityksen VR Track Oy:n   toimeksiannosta.  Opinnäytetöiden toimeksiantoon kuului pilottiprojekteissa syntyvien tulosten ja aineistojen  kerääminen yrityksiltä selainpohjaista pilottiportaalia varten, mistä mukana olleet yritykset   ja kunnat voivat ladata niitä. Pilotit ja aineisto tuli luokitella siten, että portaalin tuleva käyttäjä löytää etsimänsä tiedon mahdollisimman helposti. Tässä opinnäytetyössä tuli myös   etsiä mallipohjaisen infrasuunnittelun yhteisiä ja yksittäisiä kehitystarpeita perustuen pilottiprojektien tekijöiden kommentteihin. Tiedonhallinta oli myös yksi tutkimuksen aihe.  Opinnäytetyö toteutettiin tutustumalla piloteista tehtyihin raportteihin, infrasuunnitteluun ja   Infra FINBIM -hankkeeseen. Opinnäytetyön aikana tehtiin myös kaikille piloteissa olleille   henkilöille kysely, jolla kartoitettiin heidän omia kokemuksiaan piloteista ja niiden tiedonhallinnasta. Tiedonkeruu toteutettiin sähköpostin ja portaalin toimituksesta vastaavan Sito   Oy:n Kaiku-palvelun avulla.  Opinnäytetyö jäi tavoitteesta, johtuen projektien ja sen seurauksena myös aineistojen toimituksen venymisen takia. Tästä johtuen myöskään pilottien aineistojen luokittelua ei voitu   viedä loppuun asti. Luokitteluperiaatteista saatiin kuitenkin aikaiseksi luonnos, jota jatkossa tulee kehittää. Kyselyn tuloksena saatiin määriteltyä mallipohjaisen infrasuunnittelun ja   koko alan kehitystarpeita, joista merkittävimmät liittyivät piloteissa käytettyihin InfraBIMnimikkeistöön ja -mallinnusohjeisiin sekä tiedonsiirtoon ja johtotietojen saatavuuteen valmiina tietomalleina avoimessa tiedonsiirtoformaatissa. Tiedonhallinnan kysymyksiin ei tässä insinöörityössä saatu vastauksia. Tietojen kerääminen yrityksiltä tulee jatkumaan eri   toimeksiannon puitteissa, mutta saman työryhmän kanssa.
Ympäristövastuun haasteet ja merkitys Lemminkäinen Infra Oy:ssä
Esiselvitys tietomallien käyttöönotosta Turun kaupungin infrahankkeissa
Infrarakentaminen on viime vuosien aikana kärsinyt Euroopan ja kotimaan taloustilanteen heikentymisestä. Valtion ja kuntien velkaosuuden kasvaessa on infrarakentamisen sektorilla jouduttu karsimaan investointeja rahoituksen vähentyessä. Infra-alan uskotaan kääntyvän jälleen nousuun vuoden 2014 aikana.    Opinnäytetyön tavoitteena on selvittää eräiden infra-alalla käytettävien betonituotteiden käyttömääriä ja markkinoita, sekä arvioida tulevaisuuden suuntausta. Aineisto on kerätty kirjallisuustutkimuksen ja henkilöhaastattelujen avulla useista eri lähteistä, esimerkiksi Liikennevirastosta, VTT:stä ja TAMK:sta.    Maanteiden keskimääräinen vuorokausiliikenne on kasvanut jokaisessa tieluokassa, suurinta kasvu on ollut pääväylillä.  Pääväylien matkojen ja kuljetusten toimivuuden sekä turvallisuuden parantamiseksi on laadittu erillinen liikenneinvestointiohjelma. Turvallisuutta pyritään jatkossa parantamaan esimerkiksi edullisilla keskikaidehankkeilla.      Liikennemäärien lisääntyessä myös meluntorjunnan tarve kasvaa. Suomen lainsäädännön lisäksi myös EU:n ympristömeludirektiivi (2002/49/EY) edellyttää toimia melun haittojen ehkäisemiseksi. Meluntorjunta on kärsinyt merkittävästi rahoituksen puutteesta viime vuosien aikana, eikä hankkeita ole voitu toteuttaa suunnitelmien mukaan. Siltojen rakentaminen on tasaantunut 1990-luvun vilkkaan rakentamisen jälkeen noin sadan sillan vuositasolle. Suurissa kaupungeissa rakennetaan muutamia uusia siltoja vuosittain. Merkittävässä roolissa tulee olemaan siltojen korjaustarpeen jatkuva kasvaminen.    Kaapelikanavia ja -kouruja käytetään pääasiassa rautatiealueilla, teollisuuden puolella niiden käyttömäärät ovat vähäisempiä. Teräsbetonisten lyöntipaalujen käyttö on yleistynyt heikkopohjaisille alueille rakentamisen lisääntyessä ja niiden markkinat ovat olleet melko tasaiset koko 2000-luvun ajan. Teräsbetonipaalun rinnalle on tullut teräspaalu, jonka käyttö on yleistynyt talo- ja toimitilarakentamisessa.    Tuulivoimarakentaminen on Suomessa edelleen hidasta ja kapasiteetti on pieni muuhun Eurooppaan verrattuna. Hankkeita on ollut suunnitteilla runsaasti, mutta useat niistä ovat pysähtyneet yllättäviin esteisiin. Rakentamisen uskotaan kuitenkin lisääntyvän, kun esteitä saadaan hiljalleen purettua lainsäädännön ja tukien avulla.
Infra-alan siirtymisprosessi tietomallintamiseen ylläpitohankkeen näkökulmasta
Tiivistelmä: Rakennusliikkeen kaivu- ja asennustyön työsaavutusten selvitys. Mestarityön toteutettiin Saarijärvi Infra Oy:n toimeksiantona ja työn tarkoituksena oli tutkia maanrakennusyrityksen kaivu- ja asennustyön nykyisiä työsaavutuksia. Työsaavutuksien aineistona käytettiin alan kirjallisuutta, yrityksen projektien jälkilaskentatietoja sekä kesän 2012 aikana tarkemmin seurattuja projekteja.     Tarkoituksena oli luoda urakkalaskentaan työkalu, jonka avulla voidaan saada luotettava arvio työmenekeistä eri ympäristöihin. Toisena tarkoituksena oli luoda työnjohtajille perusta työkohteiden aikataulutukselle sekä työryhmien suunnittelulle keskimääräisten työsaavutusten perusteella. Nykytilanteessa yrityksen projektit aikataulutetaan hyvin karkeasti, työnjohdon kokemuksiin perustuen.     Työn tuloksena syntyi työsaavutuskirjasto, jota pyritään tarkentamaan uusien projektien työsaavutusten pohjalta. Syntyneiden työsaavutuksien luotettavuutta testattiin opinnäyte-työn aikana yhdellä verkostonrakentamistyömaalla Uudenmaan alueella. Testikohteen perusteella voitiin arvioida saatujen kertoimien ja työsaavutusten luotettavuutta sekä hie-nosäätää luotua työsaavutuskirjastoa.
Tämän opinnäytetyön taustalla on Oulun kaupungin katu- ja viherpalveluiden tarve kehittää kaivulupakäytäntöjä ja infrarakenteiden huomioimista kaivutyössä. Työ on tehty yhteistyössä Oulun Energia Siirto ja Jakelu Oy:n, Oulun Veden ja Oulun Energia Kaukolämmön kanssa. Työssä käytin aineistona edellä mainittujen toimijoiden materiaalia ja heidän kanssa pitämiäni palavereja. Kehittämistoimenpiteitä ja parannuksia kehitin opinnäytetyöryhmän palautteen ja oman kokemukseni perusteella. Keskityin lähinnä olemassa olevien toimenpiteiden parantamiseen ja kehittämiseen. Toimenpiteitä, joiden kehittämistä käsittelin, olivat mm. Oulun kaupungin järjestämä kaivuturvakoulutus, turvapuisto Pohjois-Suomi, toimet lupien hakemisen yhteydessä ja kaupungin ylläpitämää rekisteriä kaivajista. Tulevaisuudessa näiden toimenpiteiden kehittämisellä saadaan kaivajat tietoisiksi infrarakenteisiin liittyviin olennaispiirteisiin ja vaaratilanteisiin.
Infrarakentamisen palo-ovien kustannuslaskenta ja hankinta rakennusyrityksessä
Opinnäytetyössä selvitetään millaisia tehokkuutta heikentäviä töitä infrarakentamisessa YIT Rakennus Oy:llä on ollut. Työ suoritettiin haastattelemalla YIT Rakennus Oy, Infrapalveluiden henkilöstöä. Haastatteluja varten laadittiin kysymyslista, johon sisällytettiin yleisiä rakentamista käsitteleviä kysymyksiä ja erityisesti jollekin tietylle toimenkuvalle suunnattuja kysymyksiä. Haastateltavien joukkoon valittiin henkilöstöä sekä konttorilta että työmailta päällikkötasosta työntekijätasoon. Vastausten tarkastelussa selvisi, että tehokkuutta heikentäviä töitä on infrarakentamisessa paljon. Henkilön toimenkuva yrityksessä ei juurikaan vaikuta niiden määrään, vaan jokaisesta työtehtävästä löytyi tehokkuutta heikentäviä töitä tai työvaiheita. Vastauksista selvisi, että jotkut tehottomuutta aiheuttavat työtavat ovat kaikkien tiedossa, mutta silti ne toistuvat aina uudestaan ja uudestaan työmaalta toiselle. Esimerkkinä tällaisesta työstä voidaan mainita betonivalumuotteja urakalla tekevien työkuntien jälkien siivous. Asia huonontaa lähes poikkeuksetta joka työmaalla niin työnjohdon kuin työntekijöidenkin välejä. Silti asiaan ei olla puututtu. Vastauksista tuli esiin aikataulujen tiukkuus, josta seuraa kiire. Riippumatta työtehtävästä töitä joudutaan priorisoimaan melko tarkasti, jolloin esimerkiksi todella tärkeät työturvallisuussuunnitelmat saattavat jäädä myöhemmin tehtäviksi. Huolestuttava seikka oli se, että tilaajan vastuulla oleva toteutusvaiheen suunnittelutyö on usein rakentamisen kannalta myöhässä. Vastaavien mestareiden vastauksista selviää, että heidän vastuullaan olevat lakisääteiset työsuunnitelmat ovat lisääntyneet viime vuosina huomattavasti. Aikaa niiden tekemiseen ei kuitenkaan ole aiempaa enempää, jolloin päivät usein venyvät pitkiksi. Parannusehdotuksena tilanteeseen oli jokaiselle työmaalle palkattava työmaainsinööri. Tällöin vastaava mestari pystyisi keskittymään rakentamisen toteuttamisen kannalta olennaisiin asioihin ja suunnitelmien teko annettaisiin työmaainsinöörin tehtäväksi.
