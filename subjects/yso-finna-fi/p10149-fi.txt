http://www.yso.fi/onto/yso/p10149 sijoituspalvelut
sijoituspalvelut sijoituspalvelut
Sijoituspalveluiden myynti epävarmassa markkinatilanteessa
Sijoituspalvelututkinnon suorittamisen vaikutukset toimihenkilön sijoitustuotemyyntiin
Rahoitusvälineiden markkinat -direktiivin (MiFID) vaikutus sijoitusneuvontaan : case Handelsbanken
Sijoitusasiakkaiden tyytyväisyys: Siilinjärven Osuuspankki
Tämä toiminnallinen opinnäytetyö on toteutettu POP Pankin sijoitusneuvojille laadukkaan ja asiakaslähtöisen sijoitusneuvottelun aikaansaamiseksi asiakkaan lahjoittaessa varallisuuttaan verotehokkaasti. Ohjekirjanen tulee ratkaisemaan käytännön ongelmia olemalla sijoitusneuvojan muistin tukena tiedonhallintaa sekä tuotetuntemusta edellyttävissä ratkaisuehdotuksissa, joita asiakas odottaa saavansa huomioiden Suomen lait ja EU-direktiivit. Opinnäytetyö on rajattu koskemaan POP Pankin tarjoamia ja välittämiä tuotteita sijoitusneuvottelun yhteydessä ei-ammattimaisen asiakkaan ollessa neuvotteluosapuolena. Se on kirjoitettu sijoitusneuvonnan perusteet omaavalle, Arvopaperivälitysyhdistyksen kehittämän APV1-tutkinnon suorittaneille tai muutoin vastaavat tiedot hallitseville sijoitusneuvojille. Työn aineisto koostuu pääasiassa kirjoittajan, yli 20 vuotta kestäneestä kokemuksesta rahoitussektorilla eri tehtävissä, sijoitusneuvojan APV2-tutkinnosta, arvopaperimarkkinalakiin liittyvästä kirjallisuudesta, Suomen laista sekä Euroopan Unionin säätämistä direktiiveistä. Opinnäytetyön tuloksena syntyi toimintaohje, jonka ensimmäisenä tavoitteena on vastata kysymykseen, miten voi ja kannattaa lahjoittaa varoja verotehokkaasti asiakkaan intressi, mutta samalla pankin näkökulma huomioiden. Toisena tavoitteena on toteuttaa sijoitusneuvojille opas, jonka käyttö helpottaa asiakasneuvottelua johtaen asiakaslähtöisesti ja samanaikaisesti pankin kannalta hyviin myyntisuorituksiin. Kysymyksiin vastausten lisäksi opas antaa sijoitus-neuvojille varmuutta kerrottaessa eri lahjoitusvaihtoehdoista ja uskallusta ratkaisuehdotuksen tekemiseksi. Toimintaopas hyödyntää pankkia myös rekrytoinnin jälkeen uusia sijoitusneuvojia perehdytettäessä pankin toimintatapaan. Pohdintaosuudessa otetaan kantaa siihen, mitä arvopaperimarkkinalain koko-naisuudistuksessa tulisi huomioida edunvalvonnassa olevien henkilöiden varallisuuden sijoittamisen suhteen.
Varallisuuden lahjoitus verotehokkaasti : toimintaopas POP Pankin sijoitusneuvojille
Palvelun laatu erityispalvelualan yrityksessä
Hiljaisista äänistä meteli : aiheuttiko Poussun reliefi Tuiran papeille ahdistusta
Pankin vastuu sijoitusneuvonnassa
Syyt sijoittajan päätökseen vaihtaa pankkia: case: Pankki X
Rahastoasiakkaiden sijoittajakäyttäytyminen : kyselytutkimus Lapuan Osuuspankin sijoitusrahastoasiakkaille
Sijoitusneuvonnan kehittäminen pankki X:n konttorissa : asiakkaan näkökulma
Talletuksen ja sijoituksen yhdistelmä asiakkaan ja pankin näkökulmasta - Case Pankki X
Sijoitusvaihtoehtojen tarjoaminen pankin määräaikaistiliasiakkaille
Tilinpäätösanalyysi- Neljä sijoituspalvelutaloa
Sijoitusosaamisen ylläpito ja osaamisen merkitys myyntitilanteessa
Rahoitusvälineiden markkinat -direktiivi astui voimaan koko EU:n alueella 1.11.2007. Direktiivin tehtävänä on mm. säädellä sijoituspalvelua luvanvaraiseksi toiminnaksi. Direktiivi toi myös mukanaan vaatimuksen asiakkaan tuntemisesta, luokittelusta, avoimuudesta ja arvioimisesta sopiiko jokin sijoitusinstrumentti asiakkaalle. Sijoitusneuvonta jakautui direktiivin ansiosta 1.11.2007 tuote-esittelyyn ja varsinaiseen sijoitusneuvontaan. Tuote-esittelyllä tarkoitetaan yleisellä tasolla tapahtuvaa, suoraa toimeksiantojen vastaanottamista. Sijoitusneuvonnassa taas kartoitetaan asiakkaan tilanne, esitetään suositukset ja suoritetaan toimeksianto. Opinnäytetyön tavoitteena oli saada kuva siitä, miten sijoituspalvelu muuttui Rahoitusvälineiden markkinat -direktiivin myötä. Työn mielenkiintoa lisäsi talouden taantuma joka ajoittui keskelle koko prosessia. Sijoitusneuvojien tarjoamiin ratkaisuihin nousukaudella ja taantumalla oli yllättävän vähän vaikutusta. Työ toteutettiin 1.10.2007 - 31.9.2008. Tutkielmassa käytettiin kvalitatiivistä deduktiivista tutkimusmenetelmää, jossa on tarkoituksena tarkastella laadullisesti vastaako teoria käytäntöä. Työ on rajattu käsittelemään rahoitusvälineiden markkinat -direktiivin vaikutusta sijoitusneuvontaan, käyttämällä neljää merkittävää sijoituspalveluyritystä pääkaupunkiseudulta. Työ keskittyy kuluttajan näkökulmaan ja oikeuksiin. Tutkimuksessa käytetyt sijoituspalveluyritykset suorittivat tuloksien perusteella yksinomaan tuote-esittelyä ”asiakkaille”. Tutkielmassa arvioitiin myös eri sijoituspalveluyrityksien palvelujen parantumista koeaikana. Arvioinnin kohteina olivat esimerkiksi sijoitusneuvojien luotettavuus ja halukkuus antaa tietoa. Ainoastaan yksi yritys neljästä pystyi parantamaan tuloksiaan koeaikana. Tutkimuksen perusteella voi myös todeta, että monissa yrityksissä sijoitusneuvoja ei kuuntele ”asiakasta”. Tämä oli yksi suurimmista sijoitusneuvojien ongelmista. Näiden havaintojen perusteella voidaan päätellä, että direktiivi ei ole täysin onnistunut tavoitteissaan.
Bisnesenkelirahaston kehittäminen Suomeen : case organisaationa Veraventure Oy.
MiFID-ohjeisto : case: Sampo Pankki Oy
Sijoituspalvelututkinnon suorittaminen : Käytännön työelämäyhteydet ja hyödyt suorittajan näkökulmasta
Arvonlisäverotus sijoituspalveluissa : rajanveto verottoman rahoituspalvelun ja verollisen palvelun välillä
Opinnäytetyön tavoitteena oli tutkia tiettyjen suomalaisten pankkien sijoitusneuvonnan nykytilannetta. Työssä oli tarkoituksena tarkkailla MiFID-direktiivin toteutumista yksittäisessä sijoitustapaamisessa sekä direktiivin sisältymistä koko asiakaskohtaamiseen. Sijoitustapaamisten kohdalla keskityttiin asiakkaalle annettavaan sijoitusneuvontaan, eikä tuote-esittelynä tapahtuvaa toimeksiantojen vastaanottamista huomioida tutkimuksessa kuin välttämättömiltä osilta. Opinnäytetyön teoriaosa perustuu MiFID-direktiiviin, sijoituspäätöksen keskeisiin tekijöihin sekä hyvään asiakaskohtaamisen malliin. Direktiivin osalta esitetään sen keskeinen sisältö sekä asiakkaan ammattimaisuuden asteen määrittelyyn vaikuttavat kohdat. Viitekehyksen pohjalta esitettiin seuraavat väittämät: 1) hyvä asiakaskohtaaminen ja MiFID-direktiivi sulautuvat luontevasti yhteen sijoitustapaamisessa, 2) sopivan sijoitusratkaisun löytämiseksi on selvitettävä kattavasti koko asiakkaan taloudellinen tilanne ja 3) MiFID-direktiivin vaatimukset eivät täysin täyty yksittäisessä sijoitustapaamisessa. Tutkimusmenetelmä opinnäytetyössä oli kvalitatiivinen. Empiirinen osa kerättiin yksittäisis-sä sijoitustapaamisissa rajatulla alueella pääkaupunkiseudulla vuoden 2010 viikoilla 17 ja 18. Tapaamiset suoritettiin mystery-shoppauksina ja jokaisessa tapaamisessa käytettiin samaa case-tapausta, mikä mahdollisti tuloksien keskinäisen vertailun. Tapaamisten avulla haettiin ratkaisua päätutkimusongelmaan sekä esitettyihin tutkimusväitteisiin. Tulosten perusteella voidaan todeta, että MiFID-direktiivin vaatimukset eivät usein täyty yksittäisessä sijoitustapaamisessa. Asiakkaan taloudellista tilannetta ei selvitetä tarpeeksi kattavasti eikä asiakkaan etu ole välttämättä ratkaisevassa osassa tarjottaessa sijoitusratkaisua. Sijoitustapaamisen yhteydessä asiakkaalle tarjottavilla esitteillä pyritään monissa tapauksissa kattamaan sijoituspalveluyrityksen tiedonantovelvollisuus, eikä asiakkaan kanssa keskustella sijoitustuotteiden ominaisuuksista tapaamisen yhteydessä. MiFID-direktiivi sisältyy tutkimuksen perusteella luontevasti sijoitustapaamisiin niissä tapauksissa, joissa asiakkaan taloudellinen tilanne selvitetään huolellisesti. On tarpeellista tiedostaa, että yksittäisten myyjien välillä on huomattavia eroja, mutta myös vähittäispankkien toimintamallit eroavat toisistaan sekä asiakaskohtaamisen että direktiivin toteutumisen kohdalla. Tutkimuksen myötä huomataan, ettei MiFID-direktiivi aina turvaa riittävästi yksittäisen asiakkaan asemaa sijoituspalveluyritystä kohtaan, sillä vastuu sijoituksista on asiakkaalla vaikka kaikista lain vaatimista asioista ei tapaamisessa keskusteltaisi.
Arvopaperimarkkinalain uudistuksen vaikutukset sijoituspalveluja tarjoavien yritysten toimintaan
Sijoitusvaihtoehdot lapsen sijoitussalkun rakentamisessa
Sijoitusneuvojan käsikirja
Uudistuva sijoitusneuvonta
Tiivistelmä: Lieksan Osuuspankin varallisuudenhoitopalveluiden asiakastyytyväisyys.
Evli : Evli Pankin asiakaslehti
Puhelinpalvelun asiakastyytyväisyyden parantaminen : Case: Tapiola Varainhoito Oy
Rahalaitokset : ennakkotiedot
Tiivistelmä: Pankkien sijoitusneuvonta yksityishenkilölle : sijoitusehdotusten vertailu. Tämän opinnäytetyön tarkoituksena oli tutkia pankkien antamaa sijoitusneuvontaa yksityishenkilölle. Tutkimuksen perusteella haluttiin saada selville, ovatko pankkien antamat sijoitusehdotukset asiakaslähtöisiä ja onko sijoitusneuvojan toiminta ammattimaista. Aiheen valinta perustui vuonna 2008 alkaneeseen maailmanlaajuiseen talouskriisiin. Sen myötä sijoittaminen ja siihen liittyvät riskit ovat olleet entistä enemmän keskustelun aiheena myös ei-ammattimaisten sijoittajien keskuudessa. Opinnäytetyön tutkimusmenetelmäksi määrittyi kvalitatiivinen eli laadullinen tutkimus. Tutkimus toteutettiin puolistrukturoituna teemahaastatteluna haamuasioinnin kautta, jotta sijoitusneuvojien antamat sijoitusehdotukset perustuisivat heidän näkemykseensä asiakkaasta luonnollisessa ympäristössä eivätkä he muokkaisi vastauksiaan opinnäytetyöhön sopivaksi. Haamuasioinnit toteutettiin seitsemässä eri pankissa, joista kuusi antoi luvan käyttää tapaamisissa saatua materiaalia ja joista neljä antoi luvan käyttää pankin oikeaa nimeä. Tutkimusaineisto koostui sijoitusneuvojien antamista sijoitusehdotuksista ja haamuasiakkaan henkilökohtaisesta kokemuksesta sijoitusneuvojan kanssa. Haamu-asiakkaan kokemukseen vaikuttivat tapaamisympäristö ja sijoitusneuvojan henkilökohtainen toiminta. Tutkimuksen perusteella pankkien antamia sijoitusehdotuksia pystyttiin arvioimaan kolmen sijoituspäätökseen vaikuttavan tekijän kautta. Nämä olivat sijoitusehdotusten sisältämä hajautus ja riski sekä pankkien veloittamat kulut. Lisäksi tutkimustuloksissa huomioitiin sijoitusneuvojan toiminta ja toimintaympäristö. Tulosten perusteella voitiin sanoa, että neljällä pankista kuudesta toiminta oli asiakaslähtöistä ja pankkien sijoitusneuvojat toimivat ammattimaisesti. Kun pankkikohtaisia tutkimustuloksia vertailtiin keskenään, todettiin Tapiola Pankki Oy:n olevan paras sijoitusvaihtoehto yksityishenkilölle sijoitusehdotusten ja sijoitusneuvojan toiminnan perusteella.
Uudistuva sääntely arvoaperimarkkinoilla ja sen vaikutukset sijoituspalveluyritysten sisäpiiri- ja henkilökohtaisten liiketoimien sääntelyyn
Piensijoittaja haamuostoksilla : sijoitussuositukset mysteereitä
Sijoitusneuvontaprosessi X-pankissa : Asiakkaan ja sijoitusneuvojan välillä syntyvät kokemuserot
Kuluttajien varallisuuden hallinta : vertaileva tutkimus kuluttajien ja palveluntarjoajien näkemuksistä
Sähköisten ETF-palvelujen kehittäminen  : Case: Nordnet
Sijoituspalveluyritykset
Pankkitilille vai ei? : tutkimus säästämismuodoista
Lieksan Osuuspankin varallisuudenhoitopalveluiden asiakastyytyväisyys
MiFID -direktiivin standardit astuivat voimaan 1.11.2007, jolloin direktiivi tuli sovellettavaksi koko Euroopan unionin alueella. MiFID -direktiivi koskee kaikkia sijoituspalveluita tarjoavia yrityksiä, kuten pankkeja ja sijoituspalveluyrityksiä. Yritykset saavat yksityiskohtaisempia tietoja asiakkaidensa taloudellisesta tilanteesta, sijoitustavoitteista, sijoituskokemuksesta ja -tietämyksestä. Saatujen tietojen avulla asiakkaille voidaan tarjota paremmin heille sopivia sijoitustuotteita. Tässä opinnäytetyössä tutkittiin, miten MiFID -direktiivin standardeja voidaan hyödyntää paremmin myyntitilanteissa Sovellusohjelma X:ää käytettäessä. Sovellusohjelma X:n tarkoituksena on tukea toimihenkilöitä heidän myyntityössään. Sovellusohjelma X:ään syötetään muun muassa asiakkaan tulot, menot, varallisuus, velat ja säästövara. Sovellusohjelma X:n avulla asiakkaan taloudellisesta tilanteesta saadaan kokonaiskuva, jonka avulla hänelle voidaan suositella juuri hänelle sopivia erilaisia säästö- ja sijoituskohteita. Tutkimusmenetelminä käytettiin haastatteluja ja kyselytutkimusta. Haastattelut toteutettiin henkilökohtaisina haastatteluina kahdelle Pankki X:n toimihenkilölle. Haastattelujen avulla pyrittiin saamaan tarkka käsitys Sovellusohjelma X:stä ja sen toimivuudesta. Kyselytutkimus lähetettiin otannalle Pankki X:n toimihenkilöitä sähköpostin välityksellä. Kyselytutkimuksen avulla haluttiin löytää Sovellusohjelma X:n mahdolliset kehityskohteet ja saamaan toimihenkilöiden oma kokemus ohjelmasta esille. Tavoitteena oli löytää ongelmakohdat Sovellusohjelma X:n käytössä, jotta ne voitaisiin yrittää kehittää paremmiksi. Sovellusohjelma X:stä koettiin olevan konkreettista apua myyntitilanteissa, mutta siihen kaivattiin muutamia parannuskohteita. Osa toimihenkilöistä kaipasi lisäkoulutusta Sovellusohjelma X:n käytössä. Tutkimustulosten analyysin perusteellatoimeksiantajalle pystyttiin antamaan parannusehdotuksia koskien Sovellusohjelma X:ää.
Tämän opinnäytetyön tarkoituksena on selvittää uuden, toukokuussa 2009 viiden yhdistyneen osuuspankin voimin toimintansa aloittaneen Salon Osuuspankin sijoitusneuvojien osaamistasoa. Tutkimuksen tavoitteeksi asetettiin akuuttien koulutustarpeiden löytäminen. Opinnäytetyön toimeksiantajana toimi Salon Osuuspankki. Teoriaosuus käsittelee varallisuudenhoitopalvelujen sääntelyä Suomessa, varallisuudenhoitopalvelujen ohjeistusta OP-Pohjola-ryhmässä, yleisesti APV1- eli sijoituspalvelututkintoa sekä varallisuudenhoitopalvelujen tarjontaa Salon Osuuspankissa. Nämä asiat muodostavat tutkimuksen kohderyhmäksi valittujen Salon Osuuspankin sijoitusneuvojien osaamistason edellytykset. Tutkimus toteutettiin kvalitatiivisena. Kohderyhmäksi valittiin Salon Osuuspankissa sellaiset säästämisen ja sijoittamisen tuotteita tarjoavat toimihenkilöt, jotka ovat hyväksytysti suorittaneet APV1- eli sijoituspalvelututkinnon, mutta eivät APV2- eli sijoitusneuvojatutkintoa. Tutkimuksessa heistä käytetään nimitystä sijoitusneuvojat. Tutkimukseen haastateltiin henkilökohtaisesti neljää sijoitusneuvojaa. Laadullisen tutkimuksen otoksen pienen koon vuoksi tutkimustulokset eivät ole yleistettäviä. Tuloksista nousi esille, että sijoitusneuvojat kokivat oman osaamistason yleisesti riittävänä, epävarmuutta koettiin lähinnä yksityiskohtien muistamisessa. Lisäkoulutusta kuitenkin kaivattiin, erityisesti uusien sekä muuttuvien palveluiden osalta. Lisäksi haastatteluissa selvisi, että erityistarvetta lisäkoulutukseen tällä hetkellä olisi sijoittajakuvan kartoitusten tekemisessä eli asiakkaiden sijoittajaprofiilien määrittämisessä. Tietojen päivittämisen koettiin olevan aiheellista myös sijoitusten verotukseen sekä perhe- ja perintöoikeuteen liittyvissä asioissa. Tutkimuksessa haluttiin tuoda esille sijoitusneuvojien omia kokemuksia ja mielipiteitä koulutustarpeista. Ehdotuksia koulutusta vaativista asioista tehtiin haastattelujen pohjalta myös peilaamalla sijoitusneuvojien osaamista sijoitusalalla toimimisen ja sijoituspalvelujen tarjoamisen edellytyksiin.
Alaikäiset rahoituspalvelujen markkinoinnin kohderyhmänä : case: Haminan Seudun Osuuspankki
Unelman perässä
Sijoitustyökalun käyttö sijoitusneuvotteluissa
Taloustaito
Rahalaitokset
Kokonaisvarallisuuden innovatiivisen hallintakonseptin kehittäminen piensijoittajille (VINHA) : tutkimushankkeen loppuraportti
S-Pankin säästämisen ja sijoittamisen palvelut
Sijoituspalvelun laadun kehittäminen Aito Säästöpankissa
OP-Private -palvelun tunnettuus sijoitusasiakaskunnassa : OP Etelä-Häme
Yksityispankkipalveluiden tuotteistaminen : Case: OP-Private -liiketoimintamalli
Sijoitustuotteiden sääntelyn nykytilanne ja sen kehittyminen
Jatkuvan rahastosäästäjän sijoituskäyttäytyminen : Sampo Kompassi 25
Tämä opinnäytetyö tehtiin toimeksiantona Pankille X vuoden 2010 helmikuun ja joulukuun välisenä aikana. Tutkimukselle oli tarvetta, koska Keski-Uudenmaan alueen konttoreissa oli Sijoittajaprofiili-työkalua todettu käytettävän liian vähän. Lisäksi asiakkaiden riskin ymmärtämisessä oli havaittu puutteita. Toisaalta Euroopan parlamentin ja neuvoston antama MiFID-direktiivi (Markets in Financial Instruments Directive) oli 1.11.2007 lähtien säännellyt sijoituspalveluyritysten selonotto- ja tiedonantovelvollisuudesta huomattavasti aiempaa tarkemmin. Sen seurauksena asiakkaan soveltuvuusarviointiin oli syytä kiinnittää entistä enemmän huomiota, jotta direktiivin tavoittelema sijoittajansuoja voitaisiin saavuttaa. Näistä syistä katsottiin tarpeelliseksi selvittää, miten Pankissa X Sijoittajaprofiili-ohjelmaa käytetään ja miten sen avulla MiFID-direktiivin vaatimukset täytetään sekä miten työtavat sijoitusneuvonnassa ovat uuden sääntelyn myötä muuttuneet. Tutkimus rajattiin koskemaan vain sijoitusneuvontaa. Sijoittajaprofiilin avulla pyritään MiFID-direktiivin mukaisesti selvittämään asiakkaan tietämys ja kokemus tietystä tuotteesta tai palvelusta sekä hänen taloudellinen tilanteensa ja sijoitustavoitteensa riittävällä tasolla asiakkaalle soveltuvan suosituksen antamiseksi. Sijoittajaprofiili ei kata tiedonantovelvollisuutta, mutta sen käyttäminen johtaa tietojen antamiseen suositeltavista rahoitusvälineistä ja palveluista. Tutkimuksen teoreettisessa viitekehyksessä käsiteltiin sijoituspalvelujen sääntelyä, sijoittamisen riskiä ja Sijoittajaprofiili-ohjelmaa. Työn empiirinen osa toteutettiin kvalitatiivisena eli laadullisena case-tutkimuksena Keski-Uudenmaan alueen konttoreissa. Tutkimuksessa haastateltiin neljää sijoitusneuvojaa teemarungon avulla. Haastattelut tehtiin viikoilla 39 ja 40 vuonna 2010. Tutkimuksessa selvisi, miten MiFID on muuttanut Sijoittajaprofiili-ohjelmaa ja sen käyttöä. Sijoittajaprofiilin käyttö on tutkimuksen mukaan auttanut paljon MiFID-vaatimusten täyttämisessä selonottovelvollisuuden ja riskin selittämisen osalta. Työkalun käyttöön liittyy kuitenkin joitakin epäkohtia, joiden korjaamiseksi Pankissa X kaivattaisiin paljon lisäkoulutusta. Tutkimuksen mukaan Sijoittajaprofiilin tuotto-riski -kuvio havainnollistaa hyvin riskiä, mutta riskin selittämiseen ja asiakkaan riskinsietokyvyn selvittämiseen tarvitaan lisäksi muita keinoja. Sijoitusneuvojilla tulisi olla laaja asiantuntemus laadukkaan sijoitusneuvonnan varmistamiseksi, mutta siihen ei usein päästä, sillä monet toimihenkilöt ovat sijoitusneuvojia vain lainapainotteisen työnsä ohessa. Toimihenkilöille tulisi siksi mahdollistaa laajempi ja käytännönläheisempi koulutus, jotta he olisivat hyvin perillä MiFID-sääntelyn sisällöstä ja tavoitteista ja jotta he voisivat hyödyntää Sijoittajaprofiilia kokonaisvaltaisesti sen tavoitteet täyttäen. Kaikilla pitäisi olla lisäksi mahdollisuus laajentaa ja päivittää omaa asiantuntemustaan sijoitusmarkkinoista.
Opinnäytetyön tavoitteena oli tutkia suomalaisten pankkien myymien sijoitusrahastojen, indeksilainojen ja sijoitussidonnaisten vakuutusten sääntelyn nykytilannetta ja sen kehittymistä. Sääntelyn osalta keskityttiin sijoitustuotteiden hinnoittelun ja kulujen tiedonantovelvollisuuteen. Sijoitustuotteisiin liittyvää verotuslainsäädäntöä käsiteltiin vain sivuavilta osin. Tarkoitus oli selvittää, mitä EU:n lainsäädännöltä on odotettavissa sijoitustuotteiden hinnoittelun tiedonantovelvollisuuteen. Tutkimuksen teoriaperustan muodostivat sijoitustuotteisiin liittyvät ominaisuudet, etenkin niiden kuluerät. Sijoituspalveluyrityksen tiedonantovelvollisuuden sääntelyn viitekehys luotiin MIFID -direktiivin, kansallisen lainsäädännön sekä valvontaviranomaisten määräyksistä. Viitekehyksen pohjalta esitettiin seuraavat väittämät: 1) sijoitustuotteiden hinnoittelu ei ole täysin selkeää asiakkaille, 2) EU:n lainsäädäntö ei riitä tällä hetkellä tekemään hinnoittelusta läpinäkyvää ja 3) kulujen esittäminen selkeästi lisää sijoituspalvelun luotettavuutta. Tutkimusmenetelmä oli kvalitatiivinen. Tutkimuksen empiria perustui neljään asiantuntijahaastatteluun, jotka tehtiin tammi-helmikuussa 2009 Suomen Sijoitusrahastoyhdistyksessä, Finanssivalvonnassa sekä Finanssialan Keskusliitossa. Haastatteluista haettiin vastauksia päätutkimusongelmaan ja esitettyihin tutkimusväitteisiin. Tulosten perusteella todettiin, ettei sijoitustuotteiden hinnoittelu ole täysin selkeää pankin asiakkaiden näkökulmasta ja tuotteiden vertailu toisiinsa on hankalaa. Hinnoitteluperusteet pystytään esittämään luotettavasti, mutta sijoitustuotteen ominaisuuksien avaaminen asiakkaalle on haasteellista. Lisäksi todettiin, että sijoitustuotteiden tiedonantovelvollisuuteen liittyvää sääntelyä on olemassa jo paljon EU:n tasolla. Tulokset osoittivat, että sääntelyn riittävyyttä on vaikea arvioida. Asiantuntijat näkevät, että toimialan omaehtoisella sääntelyllä on suuri merkitys sijoitustuotteiden kulujen läpinäkyvyyden edistämisessä. EU:n komissiossa mietitään vaihtoehtoja sijoitustuotteiden läpinäkyvyyden ja asiakkaan suojan parantamiseksi. MIFID -direktiivin vaikutuksia seurataan vielä ja sääntelyä mahdollisesti yhtenäistetään erilaisten säästämistuotteiden osalta. Tulokset antoivat viitteitä siitä, että sijoitustuotteiden hinnoittelun selkeys ja tasapuolisuus edistävät pankin sijoituspalvelun luotettavuutta.
Selonottovelvollisuuden laiminlyönti vahingonkorvausvastuun perusteena sijoitusneuvonnassa ja omaisuudenhoidon tarjoamisessa
Aloittelevan sijoitusneuvojan opas
Vahingonkorvaus arvopaperimarkkinoilla [Talentum- verkkokirjahylly]
Sijoituspalveluyrityksen tilinpäätöksen ominaispiirteitä : ohjeita tilinpäätöksen tekijälle
Sijoitusneuvonnan menettelytavat : MiFID-direktiivin 19. artiklan vaikutus sijoitusneuvontaan
Rahoitusvälineiden markkinat direktiivin, MIFIDin, implementointi sijoitusneuvonnassa
Suomalaiset hedge-rahastot : positiivista tuottoa markkinatilanteesta riippumatta?
MiFID:n keskeiset vaikutukset sijoituspalveluyrityksiin sekä niiden toimintaan
Opinnäytetyö tehtiin toimeksiantona pankissa sijaitsevaan sijoituspankkiin. Tavoitteena oli selvittää sijoituspankin asiakkaiden tyytyväisyyttä pankin toimintaan, heidän tarjoamiin palveluihin eli palvelujärjestelmän nykytila sekä kehittää palvelujärjestelmää hyvän palvelutason saavuttamiseksi. Opinnäytetyön aiheena on säästämis- ja sijoituspalveluiden kehittäminen.     Pankkien kova kilpailu, huono markkinatilanne sekä jokaisen pankin halu olla menestyvä ja johtava organisaatio markkinoilla vaikuttaa niiden käyttäytymiseen sekä suhtautumiseen asiakkaisiin. Pankit huolehtivat yhä enemmän asiakkaiden tyytyväisyydestä ja palveluiden laadusta. Opinnäytetyön tarkoituksena oli selvittää asiakkaiden ajatuksia koskien pankin sijoituspalveluja. Tässä opinnäytetyössä pyrittiin selvittämään myös asiakkaiden tarpeita ja ajatuksia esimerkiksi seuraavista asioista: minkälaisia palveluja asiakkaat haluavat eri konttoreissa, onko asiakaskunnassa laajaa tarvetta omatoimiselle tai pankista käsin hoidetulle aktiiviselle rahastosijoittamiselle, sekä miten asiakkaat kokevat tällaisen myllertävän markkinatilanteen ja minkälaista tukea he haluavat sijoituspalvelun tarjoajalta. Tutkimus toteutettiin kvantitatiivisena tutkimuksena, jossa tieto kerättiin pankin asiakkailta postitse lähetetyillä kyselylomakkeilla. Kyselylomakkeet postitettiin 400:lle sijoituspankin asiakkaalle joiden varallisuus on yli 50 000 euroa. Kyselylomakkeista palautui 27,25 prosenttia eli 109 asiakasta vastasi kyselyyn. Palaute ja vastaukset kysymyksiin olivat hyviä ja näin voidaan suurella varmuudella sanoa, että suurimmaksi osaksi asiakkaat ovat tyytyväisiä sekä uskollisia pankin toimintaan. Palvelujärjestelmän tämänhetkisen tilanteen kartoittaminen ja kehittäminen auttavat pankkia saavuttamaan kilpailuetua.
Millä perusteella rahoitusalalla kannattaa valita kontaktoitavat asiakasryhmät?
Sijoituspalveluiden ja-tuotteiden tarjoajan tiedonantovirhe ja vahingonkorvausvastuu
MiFID-direktiivin vaikutus käytännön sijoitusneuvontaan, Case Nooa Säästöpankki Oy
MiFID-direktiivi osana varainhoitoa : case Helsingin OP Pankki Oyj
Sampo Pankin sijoitusasiakkaiden suhtautuminen portfolioteoriaan
Kuinka tehostaa myyntiä : henkilökunnan kokemuksia säästö- ja sijoitustuotteiden myynnistä Sampo Pankin Riihimäen konttorissa
Sisäisen asiakasohjauksen tehostaminen : Sampo Pankki Oyj - Private Banking
Luottamusbisnestä : luottamus ja maine sijoituspalveluyritysten toiminnassa asiantuntijoiden näkökulmasta
Pankkien tarjoamat sijoituspalvelut henkilöasiakkaille
Osaaminen ja koulutustarpeet : case: Salon Op:n sijoitusneuvojat
Sijoituspalveluiden myyntityössä tarvittavat kompetenssit ja niiden mittaaminen vähittäispankissa
Pankkien sijoitusneuvonta yksityishenkilölle : sijoitusehdotusten vertailu
Arvopaperimarkkinalaki uudistui 1.11.2007. Lakiin tehtiin paljon muutoksia sekä siihen lisättiin säännöksiä erityisesti sijoittajan suojan näkökulmasta. Lain uudistumisen taustalla vaikutti Rahoitusmarkkinat direktiivin saattaminen voimaan. Direktiivin tarkoituksena oli integroida Euroopan unionin lainsäädäntöä rahoituspalveluiden sisämarkkinoiden osalta erityisesti lisäämällä kilpailua ja sijoittajansuojaa. Direktiivi johti myös lukuisten muidenkin lakien päivittämiseen.  Suurimmat muutokset lakiin tehtiin tiedonantovelvollisuuden ja selonottovelvollisuuden normistoa täsmentämällä. Lain uudistumisen myötä asiakkaat jaettiin luokkiin heidän tietämyksensä ja ymmärryksensä perusteella. Säännöksiä päivitettiinkin suurimmalta osalta koskemaan arvopaperinvälitystä ei-ammattimaisille asiakkaille. Lain muutoksen johdosta arvopaperimarkkinoita koskeva sääntely selkiintyi ja yhdenmukaistui. Tulkinnan varaa jätettiin säännöksille vähemmän, kuin aiemmin. Sääntelyä tarkentamalla myös arvopaperimarkkina-alalla toimivien organisaatioiden toimintatavat yhdenmukaistuivat. Opinnäytetyön tavoitteena oli tuoda esille arvopaperimarkkinalain uudistumisen vaikutukset käytännössä sijoituspalveluja tarjoavien yritysten näkökulmasta. Tarkastelin aihetta myös sen tavoitteiden toteutumisen näkökulmasta. Opinnäytetyössä on keskitytty tarkastelemaan lain muutoksen vaikutuksia erityisesti asiakassuhteita koskevan menettelytapasääntelyn täsmentymisen osalta. Työ jakautuu teoria osioon sekä empiiriseen osioon, tosin pääpaino on teoriassa. Valitsin aiheen sen ajankohtaisuuden vuoksi. Mielenkiintoa lisäsi sen lisäksi se, ettei aihetta oltu ehditty tutkia paljoa.  Työ toteutettiin 13.5.2008-2.3.2009 välisenä aikana. Tutkielma on toteutettu kvalitatiivisena tutkimuksena, johon on liitetty haastatteluja tukemaan teoriaosaa.
Sijoitusneuvonnan prosessi Nordeassa. : Sijoitusopas-sovelluksen käyttö päivittäisenä työkaluna ja sen käytön kehittäminen
Asiakkuuden siirtäminen sijoituspalveluyritykseen
Sijoittaminen Nordean tarjoamiin kiinteistörahastoihin
Jatkuva säästäminen : Case Honkilahden Osuuspankki
Rahoitusvälineiden markkinat : direktiivin (MiFID) vaikutus sijoitusneuvontaan eräissä sijoituspalveluyrityksissä
Piensijoittaja haamuostoksilla: sijoitussuositukset mysteereitä
Sijoitusneuvonta Nordeassa : Mifid-direktiivin tuomat muutokset
Kirjallisuutta
Hyödykkeen piirteet pankin viestiminä : rahoituspalvelujen tuoteinformaation talousoikeudellista tarkastelua
Yksityispankin asiakkuus : pankin näkökulma
Pankin sijoitustuotteiden riski ja tuotto : Case: Pankin X sijoitustuotteet
Sijoitusopas käytännön työssä : case : Nordea Pankki Suomi Oyj
Taloudellisen kyvykkyyden ja koetun riskin vaikutus asiakkaan sijoituspäätökseen
Joukkolainojen valintakriteerit salkunhoitopalvelussa : kohdeyritys: Nordea Private Portfolio Management
Sijoittajakuvan kartoitus osana asiakaskohtaamisia Kuopion Osuuspankissa
Palvelumuotoilu yksityisen liikekiinteistösijoittamisen tukena.Uusi mahdollisuus sijoitustoimintaan syrjäseuduilla. Case: Wanha Kauppa.
Tämän opinnäytetyön tarkoituksena oli selvittää, miten Nordean Sijoitusopas-sovelluksen käyttöä voitaisiin lisätä. Lisäksi selvitettiin Nordean sijoitusneuvonnan prosesseja ja tähän liittyviä lakeja. Tutkimuksessa selvitettiin myös, miten uuden Sijoitusoppaan koulutuksesta saataisiin mahdollisimman tehokasta. Teoreettinen viitekehys muodostuu sijoituspalvelumarkkinointiin sekä arvopaperimarkkinalakiin liittyvästä kirjallisuudesta, alaan liittyvistä uutisista, Arvopaperilautakunnan ratkaisusuosituksista, Suomen laista, Euroopan Unionin säätämistä direktiiveistä sekä Nordean sisäisistä toimintaohjeista. Tutkimukseen haastateltiin kahtakymmentä sijoitusneuvontaa tarjoavaa henkilöä kolmesta eri ammattiryhmästä. Tätä ennen kahdeksaa Tampereen alueen esimiestä oli haastateltu aiheen rajaamiseksi ja nykytilan kartoittamiseksi. Tutkimuksessa selvisi, että Sijoitusoppaan kokevat hyödyllisimmäksi henkilöt, jotka eivät jatkuvasti ole tekemisissä sijoitusten kanssa. Kokeneemmat työntekijät pärjäisivät ainakin myynnillisestä näkökulmasta ilman Sijoitusopasta, mutta he tarvitsevat sovellusta tiedon dokumentointiin. Lisäksi selvisi, että osa sijoitusneuvojista kaipaisi uuden Sijoitusoppaan koulutukseen aitoja myyntitilanteita tukihenkilön läsnä ollessa. Osa taas haluaisi ehdottomasti harjoitella uuden Sijoitusoppaan käyttöä ilman asiakastilannetta. Uuden Sijoitusoppaan koulutusta tulisikin järjestää kokoamalla tiimejä eri oppimismallien mukaan, jotta koulutus olisi mahdollisimman tehokasta. Lisäksi Nordeassa voitaisiin miettiä Sijoitusoppaan tekoa pakolliseksi ennen tuotteiden myyntiä, näin se ei unohtuisi eikä sitä voisi enää vältellä. Jos sovellus ohjaisi aina oikean sovelluksen puolelle, sijoitusneuvojakaan ei joutuisi pohtimaan mitä ohjelmaa missäkin tilanteessa pitää käyttää.
Sijoituspalvelututkinnon suorittaminen : käytännön työelämäyhteydet ja hyödyt suorittajan näkökulmasta
Tutkimuksen toimeksiantaja oli Helsingin OP Pankki Oyj. Opinnäytetyö keskittyi Rahoitusvälineiden markkinat -direktiivin (MiFID) keskeisiin vaikutuksiin sijoituspalveluyrityksissä ja niiden toiminnassa. Aihetta tarkasteltiin piensijoittajan eli ei-ammattimaisen asiakkaan näkökulmasta. Tutkimusongelmana oli selvittää, millä tavoin Helsingin OP Pankki Oyj noudattaa Rahoitusvälineiden markkinat -direktiivin tuomia määräyksiä asiakaskohtaamisissa. Tutkimusongelmaa tarkasteltiin kolmen avustavan teeman avulla, joita olivat: asiakaspalveluprosessi, sijoittajankuvankartoitus sekä asiakkaiden mietteet MiFID-direktiivistä. Aihe on ajankohtainen, koska MiFID-direktiivi astui voimaan 1.11.2007, jonka takia kyseistä aihetta ei ole vielä juuri ehditty tutkia. Opinnäytetyö muodostui teoriaosasta ja empiirisestä osasta. Tutkimuksen viitekehys rakentui rahoitus- ja arvopaperimarkkinoita sekä sijoituspalveluita koskevista teorioista, Rahoitusvälineiden markkinat –direktiivistä sekä sen aiheuttamista muutoksista Suomen lainsäädäntöön. Tutkimuksen lähdemateriaalina käytettiin uudistuneita lakeja, alan kirjallisuutta sekä muita tutkimuksia. Opinnäytetyö toteutettiin kvalitatiivisena tutkimuksena. Tutkimusotos muodostui 12 haastattelusta. Tutkimushaastattelut tehtiin 10.–26.11.2008 välisenä ajankohtana. Tutkittava aihe on sen laatuinen, että suuria osallistujajoukkoja ei tutkimukseen välttämättä tarvita. Tutkimusotoksen laajuus on riittävä, kun uudet tapaukset eivät enää tuota tutkimusongelman kannalta uutta tietoa. Tutkimuksen tulokset antavat selkeän kuvan sijoituspalveluyritykselle asetetuista toimintatapavelvoitteista ja menettelytapasäännöistä sekä siitä millä tavoin ne kohdeyrityksessä täytetään. Kohdeyrityksen vastaus uuden direktiivin mukana tuomiin ohjeistuksiin on sijoittajankuvankartoitus, jolla vaatimukset täytetään. Kyseinen kartoitus on olennainen osa kohdeyrityksen sijoitusneuvotteluita, josta hyötyy niin asiakas kuin pankkikin. Kartoitus koetaan tervetulleena asiana, joka helpottaa omien sijoituspäätösten tekemistä ja auttaa ymmärtämään paremmin sijoituksiin kohdistuvan riskin. Muutosehdotuksena sijoittajankuvankartoitukseen nähdään vielä riskiin ja tuottoihin liittyvien vastausvaihtoehtojen syvällisempi havainnollistaminen.
Osuuspankkijärjestön tarjoamia sijoitusmahdollisuuksia yksityissijoittajalle Suomessa
Kuluttajalähtöisen palvelukonseptin kehittäminen : varallisuudenhallinnan työkalua testaamassa
Tämä opinnäytetyö toteutettiin Haaga-Helia ammattikorkeakoulun Liiketalouden yksikön lopputyönä syksyllä 2009 ja keväällä 2010. Tutkimusongelma oli: Miten Sampo Pankin sijoitusasiakkaat suhtautuvat portfolioteorian mukaiseen ajattelutapaan Sampo Pankin sijoitusneuvojien kokemuksen mukaan? Tavoitteena oli koota näkemys Sampo Pankin sijoitusasiakkaiden suhtautumisesta sijoitusten hajauttamiseen sekä sijoitusasiakkaiden salkkujen sisällöstä. Tieto tuo apua sijoitusneuvojien työhön. Sen avulla pystytään tunnistamaan ne ongelmakohdat, joita asiakkaiden salkuissa tai päätöksenteossa mahdollisesti on. Ensimmäisessä osiossa rakennettiin teoreettinen viitekehys Markowitzin portfolioteorian pohjalta. Aluksi tarkasteltiin nykypäivän sijoitusmarkkinoita, suosituimpia sijoitusinstrumentteja ja eri riskitekijöitä. Lisäksi tarkasteltiin tuottoa ja riskiä - yhdessä ja erikseen sekä mittareita joilla näitä voidaan mitata. Lopuksi tarkasteltiin portfolioteorian perusteita: tehokasta rajapintaa, salkun optimaalista kokoa, osakkeiden korrelaatiota sekä lainarahoituksen mahdollisuutta sijoittamisessa. Teoriaosuuden keskeinen ajatus oli löytää teoria miten rakentaa optimaalinen sijoitussalkku halutulla riski-tuotto suhteella. Empiirisessä osiossa tutkittiin viitekehyksen pohjalta Sampo Pankin sijoitusasiakkaita. Tutkimusmenetelmänä oli laadullinen haastattelu. Haastateltaviksi valittiin viisi Sampo Pankin sijoitusneuvojaa, joten saadut tulokset perustuvat välilliseen tietoon. Tällä menetelmällä saatiin kuitenkin hyvä otos sijoitusasiakkaista: sijoitusneuvojat tapaavat päivittäin kolme - neljä sijoitusasiakasta. Tutkimuksen merkittävimmät tulokset olivat, että asiakkaat eivät ymmärrä riskin käsitettä muutoin kuin mahdollisuutena menettää pääoma. Tutkimuksen perusteella korkosijoitusten riskejä ei useinkaan tiedosteta. Asiakkaiden sijoitussalkut sisältävät yleensä vain muutamaa eri osakelajia. Sijoitusneuvojat luonnehtivat asiakkaidensa päätöksentekoa tunneperäiseksi ja heuristiseksi. Tutkimustuloksista ei saatu vastauksia siihen mitkä riskit ovat hyvin tai heikosti huomioitu sijoitussalkuissa. Tuloksista selvisi, että sijoitusneuvonta tapaamiset ovat tärkeitä sijoitussalkkujen rakentamisessa. Tuloksista selvisi asioita, joihin sijoitusneuvojien olisi hyvä kiinnittää huomiota tavatessaan sijoitusasiakkaita. Opinnäytetyöntulokset ovat varauksella yleistettävissä - reliabiliteetin ja validiteetin arvioidaan olevan kunnossa. Opinnäytetyö loi myös hyvän pohjan esimerkiksi kvantitatiiviselle tutkimukselle sijoitusasiakkaiden salkkujen sisällöstä.
Sijoitusneuvonnan prosessi Nordeassa : Sijoitusopas-sovelluksen käyttö päivittäisenä työkaluna ja sen käytön kehittäminen
Sijoitusneuvojan velvollisuudet ja vastuu asiakkailleen
Perehdyttäminen yrityksen menestyksessä : uuden pankkitoimihenkilön perehdytysopas sijoitusneuvontaan
Asiantuntijapalvelun tuotekehitys : Julkisomisteiselle yhteisölle suunnattu sijoituspalvelu
Säästämisen ja sijoittamisen opas palveluneuvojakoulutukseen
Omaisuudenhoito ja kuluttajansuoja
MiFID-direktiivin vaikutukset rahoitusmarkkinoihin ja implementointivaatimukset sijoitusneuvontaa tarjoavassa luottolaitoksessa
Ammattimaisen sijoittajan suoja arvopaperimarkkinoilla
Pankin neuvontavastuu : varallisuusoikeudellinen tutkimus pankin neuvonta- ja tiedonantovelvollisuuksista
Opinnäytetyön tavoitteena oli selvittää millä perusteella rahoitusalalla kannattaa valita kontaktoitavat asiakasryhmät. Ovatko asiakkaat, jotka varaavat ajan tietyn ikäisiä, onko sukupuolella merkitystä ja millaisia myyntituloksia ajanottaneille saatiin. Opinnäytetyössä tutkittiin tutkijan soittamien, ajan konttoriin varanneiden asiakkaiden ominaisuuksia ja myyntituloksia. Tutkimusmenetelmänä oli kvantitatiivinen eli määrällinen tutkimus, joka toteutettiin otantatutkimuksella. Tutkimus toteutettiin asiakkaille, jotka ottivat ajan tutkijan soittaessa heille. Tutkimukseen valitut asiakkaat oli valittu seuraavin perustein: he olivat jo Pankki xxx asiakkaita, heillä oli tileillään yli 5000 euroa varallisuutta ja he olivat maltillisia sijoittajia pankin sijoittajakartoittajakuvan mukaan. Tutkija tavoitteli opinnäytetyöhön yhteensä 987 asiakasta, joista 175 teki ajanvarauksen. Tutkimuksessa selvisi, että eniten aikoja varasi keski-ikäiset. Sitoutuneimmat asiakkaat olivat kuitenkin vanhimmassa ikäluokassa. Heille saatiin tehtyä eniten positiivista myyntiä sekä heidän katonsa oli pienin. Myyntituloksista suosituin oli kasvutuottotili, jonka asiakkaista reilu neljännesosa valitsi säästämismuodokseen. Seuraavaksi suosituin säästämismuoto oli yhdistelmärahasto jatkuva. Opinnäytetyössä päädyttiin siihen tulokseen, että eniten aikoja varasi keski-ikäiset, joilla on tileillään varallisuutta yli 5000 euroa tileillä ja heillä on myös potentiaalia sijoittaa ja säästää varojaan. Sitoutuneimmat asiakkaat kuuluivat vanhimpaan ikäluokkaan ja heille saatiin myös positiivista myyntiä eniten. Pankin kannattaa kontaktoida näitä ikäryhmiä aktiivisesti.
Finlandia : Finlandia Group Oyj:n asiakaslehti
Säästäminen ja sijoittaminen Huittisten Säästöpankissa
Lupa palvella
Sijoitusasiakkaan monikanavapalvelu : Osuuspankki X
Tiivistelmä.
Back office -prosessien kuvaaminen sijoituspalveluyrityksessä : case - Yritys X
Varallisuudenhallinnan palvelut finanssiyhtiöissä
Asiantuntijapalveluiden markkinointi ja tuotteistaminen : case: OP-Private
Nykypäivän finanssialaa on pyöritetty muutaman viime vuoden aikana hurjasti ja pyöritys tulee jatkumaan vielä lähivuodet. Se mihin suuntaan se jää pysyvästi, ei kukaan osaa sanoa. Kilpailu markkinoilla on kovaa ja tulee tulevaisuudessa kiristymään yhä entisestään, mikäli kansainväliset toimijatkin tulevat markkinoille. Tämän vuoksi suomalaisten toimijoiden tulisi kehittää omaa toimintaansa ja löytää oma vahva toimintamalli, jonka avulla he pysyvät mukana kilpailussa myös tulevaisuudessa. Tällä hetkellä alalla on todettu kannattavaksi tarjota asiakkaille pankki- ja vakuutuspalvelut yhteistoimintasopimusten tai fuusion kautta saman katon alta. Tämän opinnäytetyön tavoitteena oli selvittää, miten 18-27 -vuotiaat asiakkaat kokevat finanssitavaratalot ja tuoko se lisäarvoa heidän asiakassuhteeseen. Lisäksi tutkimuksessa pyrittiin selvittämään, mitä tämä kohderyhmä odottaa finanssitavaratalolta ja sen palveluilta. Tutkimus tehtiin kvalitatiivista eli laadullista tutkimustyyppiä käyttäen ja tulokset kerättiin teemahaastattelun avulla. Tämä tutkimusmenetelmän valinta todettiin erinomaiseksi vastauksia analysoitaessa, koska pääasiassa vastaajajoukko oli todella tietämätön alan terminologiasta ja alalla tapahtuvista muutoksista. Teoriaosuudessa käsitellään finanssitavaratalojen syntyä ja mitä etuja tai haasteita sillä on, sekä miksi muutokseen ollaan tultu. Lisäksi käsitellään palveluiden markkinointia pankki- ja vakuutusyhtiön näkökulmasta ja mitä finanssipalvelut ovat, sekä mihin suuntaan ne ovat kehittymässä. Lisäksi pohditaan palveluasiakkaiden hallintaa, kuten niiden elinkaarta ja asiakasuskollisuutta. Opinnäytetyön keskeisinä tuloksina voidaan todeta, että tämän kohderyhmän kiinnostus finanssialan tapahtumiin on melko heikko. Vastaajilla on itsellään jonkin verran alan tuotteita ja palveluita käytössä, mutta eivät kuitenkaan osaa vielä määritellä niitä tarkemmin. Tuloksista voidaan todeta, että haastateltavien mielestä finanssitavaratalot voivat jossain tapauksessa tuoda lisäarvoa asiakkuudelle, mutta he kokevat kuitenkin, että heidän tulisi hyötyä siitä enemmänkin kuin vain taloudellisesti. Taloudellisen edun lisäksi vastaajat haluaisivat hyötyä finanssialan palveluntarjoajasta  siten, että heidän asiointinsa helpottuisi. He kokevat, että hyvä henkilökohtainen saavutettavuus ja asianmukainen palvelu ovat merkittäviä tekijöitä lisäarvoa arvioitaessa. Suurin osa vastaajistakin oli myös sitä mieltä, että jos kaikki palvelut saisi yhdeltä palveluneuvojalta, se voisi tuoda asiakaspysyvyyttä ja uusien asiakkaiden mielenkiintoa yhtiötä kohtaan.
Opinnäytetyössä tutkittiin sijoittamista keinona luoda taloudellista turvaa jälkikasvulle. Opinnäytetyön teoreettisessa osuudessa käsiteltiin eri sijoitusinstrumenteista rahasto-, osake ja korkosijoittamista sekä sijoitusvakuuttamista. Teoriaosuudessa käsiteltiin tuottoja, riskejä ja sijoitussuunnitelman laatimista. Lisäksi läpi käytiin sijoitusvaihtoehtojen verotusta ja keskeistä lainsäädäntöä. Opinnäytetyön teoreettinen viitekehys perustui niin alan kirjallisuuteen kuin ajankohtaisiin artikkeleihin. Työssä pohjauduttiin myös valtion toimielinten julkaisemiin aineistoihin, kuten verohallinnon ja finanssivalvonnan tuottamaan materiaaliin. Kattava kuva on luotu monipuolisesti eri lähteitä käyttäen. Tutkimusmenetelmä oli kvalitatiivinen eli laadullinen. Sen tavoitteena oli tutkia palveluntarjoajien tarjoamia palveluita sekä heidän näkemystään sijoittamisen käytännön suorittamisesta. Tutkimuksen tavoitteena oli myös kerätä asiantuntijoiden kokemuksiin perustuvaa hyödyllistä tietoa sijoittamiseen liittyen. Tutkimus suoritettiin teemahaastattelemalla kuutta sijoitusalan asiantuntijaa. Tutkimuksesta selvisi rahastosijoittamisen olevan eniten käytetty sijoitusvaihtoehto lapsen sijoitussalkun rakentamisessa. Asiantuntijat suosivat osakerahastoja niiden korkeamman tuottopotentiaalin vuoksi. Korkorahastojen käytöllä pyritään pienentämään riskiä varsinkin sijoitusajan lopussa. Suoria osakesijoituksia voidaan käyttää, mutta vastuu niiden valinnasta on sijoittajalla itsellään. Myös sijoitusvakuutusten suosio on viime vuosina lisääntynyt. Tutkimuksen tuloksien perusteella sijoitussalkun rakentaminen lapselle on suositeltavaa. Asiantuntijoiden kokemuksen mukaan vanhemmat osoittavat entistä enemmän kiinnostusta aihepiiriin. Tutkimuksen avulla selvisi myös vanhempien yleisimpiä sijoittamiseen liittyviä huolenaiheita ja tyypillisimpiä virheitä, joita lapsen sijoitussalkun rakentamisessa saatetaan tehdä sekä asiantuntijoiden neuvoja näiden välttämiseksi.
MiFID-sääntelyn toteutuminen Sijoittajaprofiili-työkalun käytössä : case: Pankki X
Teknologisoituneen sijoituspalvelusuhteen arvo asiakkaalle
Sijoituspalveluyrityksen uusasiakashankinta puhelimitse : case: Yritys X
Tämän hetkinen haastava taloustilanne vaikeuttaa sijoitustuotteiden tarjontaa. Sijoitusneuvontaa työkseen tekevien tulee olla tietoisia markkinoiden jatkuvasta muutoksesta pystyäkseen vakuuttamaan sijoittajat tuotevalikoimillaan. Tämän tutkimuksen tarkoituksena oli selvittää, Yritys X konttorin työntekijöiden sijoitusosaamisentaso ja miten työntekijät ylläpitävät sijoitusosaamistaan.     Tutkimusmenetelmänä käytettiin kvalitatiivista tutkimusta. Tutkimusaineisto kerättiin teemahaastattelua käyttäen. Haastateltavat haastateltiin yksitellen. Tämän opinnäytetyön keskeiset käsitteet ovat sijoittaminen ja sijoitusprosessi sekä uusi arvopapereiden markkinat direktiivi MiFID.     Tutkimuksessa selvisi, että MiFID - direktiivin tuomasta sijoitusprofiilin määrittämisestä on hyötyä sijoitusneuvontatyössä. Tuotetuntemus Yritys X:ssä on hyvä, vaikka tuotteissa ajan tasalla pysyminen onkin haasteellista. Työntekijät haluaisivat myös syvällisempää tietoa tuotteista. Työntekijät kokevat, että aikaa sijoitusosaamisen ylläpitoon on liian vähän pankin vaatimuksiin nähden.    Asiakkaan sijoitusprofiilin määrittämistä helpottaisi, kun sijoitusoppaan sisältämien vaikeiden termien merkitys olisi kaikille pankkineuvojille selvät. Työajalla tapahtuvaan itseopiskeluun tulisi järjestää enemmän aikaa. Itseopiskelun jälkeen tulisi järjestää myös yleinen keskustelu aiheesta, jolloin mielipiteiden vaihto ja kysymysten esittäminen olisi mahdollista. Asiasanat: sijoittaminen, sijoitusprosessi, ammattimainen sijoittaja, MiFID -direktiivi.
Sijoitusneuvontaprosessin laatuun vaikuttavat tekijät – sijoitusammattilaisen näkökulma
Sijoitusneuvottelujen kehittäminen : koulutuksen tarvekartoitus Nordea Pankki Suomi Oyj:ssä
MiFIF-direktiivin ja sovellusohjelman hyödyntäminen pankin myyntitilanteessa
Myynnin tukitoimet ja asiakassuhdemarkkinointi myyntityön apuna sijoistuspalveluyritys Finlandia Group Oyj:ssä
Finanssitavaratalo : lisäarvoa asiakassuhteeseen
Kuluttajien varallisuuden hallinta : vertaileva tutkimus kuluttajien ja palveluntarjoajien näkemyksistä
Pankkien sijoitusneuvonta yksityishenkilölle : Sijoitusehdotusten vertailu
Arvopaperipalvelut ja asiakastyytyväisyys : case : Alajärven Osuuspankki
Asiakkaiden tietoisuus ja kiinnostuneisuus verkkopankin sijoituspalveluista: Case Handelsbanken Kuopio
Tutkimuksen tavoitteena oli selvittää joukkovelkakirjalainojen valintakriteereitä varallisuudenhoitoalalla toimivassa kohdeyrityksessä. Alaongelmina tutkittiin niiden muodostumiseen vaikuttaneita tekijöitä, yrityksen hoitamien joukkolainasalkkujen sisältöä ja salkkujen yhteensopivuutta valintakriteerien kanssa. Lisäksi pyrkimyksenä oli potentiaalisten kehityskohteiden tunnistaminen kohdeyrityksen toiminnassa. Kvalitatiivinen tapaustutkimus toteutettiin syksyllä 2008. Sen aineisto kerättiin haastattelemalla avainhenkilöitä ja perehtymällä kirjalliseen materiaaliin sekä kohdeyrityksen käyttämän salkunhoitojärjestelmän tietoihin. Valintapäätöksiin vaikuttaviksi tekijöiksi havaittiin etenkin noudatettava sijoituspolitiikka ja -strategia sekä salkunhoitajan näkemys markkinatilanteesta ja yksittäisistä sijoituskohteista. Yrityksessä käytetyt menetelmät ja työskentelytavat olivat luonteeltaan selkeitä ja  epämuodollisia. Kriteerien muodostumisen taustalla oli mm. asiakkaista, kilpailijoista ja käytettävissä olevista resursseista johtuvia syitä. Hoidettavien salkkujen todettiin koostuvan pääasiassa valtionlainoista ja investment grade -tason yrityslainoista, joiden liikkeeseenlaskijoista valtaosa oli pohjoismaisia. Salkkujen sisällöissä oli merkittäviä keskinäisiä eroja, mutta pääsääntöisesti ne sopivat hyvin yhteen määriteltyjen valintakriteerien kanssa. Tutkimuksessa kohdeyrityksen toimintatapoja ehdotetaan kehitettäväksi nykyistä johdonmukaisemmiksi ja tehokkaammiksi. Lisäksi suositellaan mm. sijoitusnäkemyksen syventämistä ja laajentamista, salkkujen riskienhallinnan parantamista, investointeja tietojärjestelmiin sekä laajempaa yhteistyötä yrityksen sisäisten ja ulkopuolisten tahojen kanssa.
Nuorten asiakkaiden halukkuus asiantuntijapalveluihin verkkopankkipalvelussa
Pankkien sijoitusneuvontavertailua : MiFID-direktiivin toteutuminen sijoitustapaamisessa
Tutkimus yritysten sijoituskäyttäytymisestä
Säästämis- ja sijoituspalveluiden kehittäminen : pankki
Sijoituspalvelun arvolähtöinen kehittäminen metsäalalla
