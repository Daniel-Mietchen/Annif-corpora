http://www.yso.fi/onto/yso/p22697 seeprakala
seeprakala seeprakala
Seepraimumonni on näyttävä mönkijä
Hematopoieettisiin kantasoluihin kohdistuva geeniterapia : mutaatioiden luominen Brutonin tyrosiinikinaasin geeniin ja rauskun ja seeprakalan kinaasien kloonaus
Raitapaitainen suosikki
Tuberkuloosi on maailmanlaajuinen ongelma ja kolmasosan maailman ihmisistä arvioidaan kantavan infektiota. Tuberkuloositutkimus on hidasta, koska tutkimusmalleja on vähän. Seeprakala on pieni makean veden kala, jolla on nopea kohdunulkoinen alkionkehitys. Sillä on sekä synnynnäinen että hankittu immuniteetti, kuten ihmiselläkin. Seeprakalan luontainen patogeeni, Mycobacterium marinum, on läheinen sukulainen ihmisen tuberkuloosia aiheuttavalle Mycobacterium tuberculosis -bakteerille. Kaloille M. marinum aiheuttaa niin kutsuttua kalatuberkuloosia, joka on osittain samankaltainen infektio kuin ihmisen tuberkuloosi. Näin ollen seeprakalaa voidaan pitää hyvänä tuberkuloosin tutkimusmallina. Opinnäytetyön tavoitteena oli saada lisätietoa tuberkuloosin taudinkulusta. Opinnäytetyön tarkoituksena oli tutkia il-10- ja ifn-γ- geenien tehtävää seeprakalojen puolustautuessa M. marinum -infektiota vastaan. Tutkittavilla seeprakaloilla oli mutaatio kiinnostuksen kohteena olevassa geenissä. Kyseinen mutaatio esti geenin normaalin toiminnan. Kalojen genotyyppi mutaation suhteen selvitettiin. Mahdollisia kalojen genotyyppejä olivat villityyppi, heterotsygootti ja homotsygootti. Genotyypatut aikuiset il-10-/- kalat infektoitiin M. marinumilla ja niiden selviytymistä seurattiin. Lisäksi tutkittiin sytokiinien ilmentymistä ja bakteerimäärää il-10+/+-, il-10+/--, il-10-/--, ifn-γ+/+-, ifn-γ+/-- ja ifn-γ-/--kaloilla seitsemän päivän jälkeen infektoinnista. Sekä il-10-/-- että ifn-γ-/- -alkioita infektoitiin M. marinumilla ja poikasten selviytymistä seurattiin seitsemän päivää. il-10-geeni näyttäisi näiden alustavien tulosten perusteella parantavan selviytymistä kroonisessa M. marinum -infektiossa, mutta heikentävän sitä akuutissa infektiossa. ifn-γ:n tehtävä puolustautumisessa M. marinumia vastaan näyttäisi tulosten perusteella olevan tärkeä. Tämän työn tulokset varmistuessaan voivat tuoda uutta tietoa tuberkuloosin tautimekanismeista.
Seppo sukeltaa
Koululaisen lemmikkiopas
Tuberkuloosi on maailmanlaajuinen tartuntatauti, jonka aiheuttaa Mycobacterium tuberculosis -bakteeri. Noin kolmasosan maailman ihmisistä arvellaan kantavan latenttia tuberkuloosi-infektiota. Tuberkuloosin oireita ovat muun muassa yskä, kuume, painonlasku ja kudoksen tuhoutuminen infektioalueella. Merkittävä tuberkuloosin piirre on granuloomien muodostuminen. Nykyiset hoitokeinot ovat aikaa vieviä sekä tehottomia ja uusia rokotteita tarvitaan kiireisesti estämään taudin leviäminen.    Ihmisen ja seeprakalan mykobakteeri-infektiot muistuttavat toisiaan ja tämän takia tuberkuloositutkimuksessa käytetään usein mallieläimenä seeprakalaa. Tutkimuksissa hyödynnetään Mycobacterium marinum -bakteeria, joka on kaloille luontainen, kalatuberkuloosia aiheuttava patogeeni. Tutkimukset seeprakalan alkioilla ovat selventäneet synnynnäisen immuunipuolustuksen merkitystä mykobakteeri-infektiossa. Lisäksi seeprakalamalli on ollut erityisen hyödyllinen tutkittaessa granulooman muodostuksen mekanismeja. Seeprakalalla voidaan lisäksi mallintaa ihmisten tuberkuloosirokotteiden tehokkuutta.    Opinnäytetyön tavoitteena oli löytää toimivia guide-RNA-molekyylejä, joiden avulla voidaan tuottaa mutanttikaloja. Opinnäytetyön tarkoituksena oli kartoittaa guide-RNA-molekyylien toimivuutta CRISPR/Cas9-mutageneesissä. Osalle geeneistä käytettiin myös morfoliino-hiljennysmenetelmää sopivan guide-RNA-molekyylin puuttuessa. Lisäksi tutkimuksissa genotyypattiin aikuisia CRISPR/Cas9-menetelmällä mutatoituja Cxcr 3.2- ja Chrnb2b -kaloja mutaation onnistumisen varmistamiseksi. Tutkittavia geenejä oli kolme: Chrnb2a, Chrnb2b ja Nhlrc2.      Suunnitellut guide-RNA-molekyylit eivät olleet kovin tehokkaita tai eivät toimineet tutkittujen geenien mutatoinnissa. Tutkimuksessa havaittiin kuitenkin, että aikaisemmin tuotetuista mutanttikaloista suurin osa oli mutatoitunut toivotulla tavalla. Tulevaisuudessa voitaisiin keskittyä toimivien guide-RNA-molekyylien löytämiseen CRISPR/Cas9-menetelmän tehokkuuden takia. CRISPR/Cas9-menetelmällä mutatoituja seeprakaloja voidaan myöhemmässä tutkimuksessa käyttää M. marinum -infektioon vaikuttavien tekijöiden tutkimisessa. Vaihtoehtoisena menetelmänä geenien hiljentämiseen käytetty morfoliino havaittiin myös toimivaksi. Käytetyn morfoliino-hiljennysmenetelmän tehokkuus osoitettiin PCR-reaktiolla. Infektioon vaikuttavien tekijöiden tunnistamisella voidaan tehostaa uusien lääkkeiden ja rokotteiden kehittämistä tuberkuloosia vastaan.  Asiasanat: CRISPR/Cas9, morfoliino, seeprakala, tuberkuloosi.
Interleukiini 10:n ja interferoni y:n merkitys seeprakalan  Mycobacterium marinum -infektiossa
Seeprakalan (Danio rerio) mykobakteeriresistenssiin vaikuttavien geenien mutatointi ja hiljentäminen
Ympäristöestrogeeniseoksen yhteisvaikutus 20dpfZF-seeprakalan vitellogeniinigeenin ilmentymiseen
Kompensoiva kasvu geneettisesti erilaisilla seeprakalapopulaatioilla (Danio rerio)
Ei merta edemmäs seeprakalaan : infektiotautien tutkimus yksinkertaisessa eläinmallissa
Streptococcus pneumoniae on merkittävä taudinaihettaja kehitysmaissa, aiheuttaen kuolleisuutta erityisesti lasten ja vanhusten keskuudessa. Uusien pneumokokkirokotteiden kehitys on vähentänyt vakavien infektioiden määrää, mutta pneumokokin useat serotyypit ovat yhä suuri haaste taistelussa taudinaiheuttajaa vastaan. Seeprakala soveltuu erinomaisesti koe-eläinmalliksi useille infektioille kehittyneen immuunipuolustuksen ansiosta. Seeprakala on helppohoitoinen ja sillä on monia ominaisuuksia, jotka tekevät siitä laajasti käytetyn eläinmallin. Tämän opinnäytetyön tavoitteena oli pystyttää Steptococcus pneumoniae -infektiomalli aikuisilla seeprakaloilla ja selvittää, voiko seeprakalaa käyttää pneumokokkirokotteiden kehittämisessä. Työn tarkoitus oli selvittää kuinka suuri annos S. pneumoniaeta tappaa puolet koe-eläimistä, selvittää pneumokokin virulenssitekijöiden merkitystä sekä tutkia bakteerin puhdistumista seeprakalan verenkierrosta. Työn tarkoitus oli myös selvittää, pystyvätkö kaksi kaupallista pneumokokkirokotetta antamaan seeprakalalle suojan pneumokokki-infektiota vastaan. Tutkimusta varten seeprakaloja infektoitiin vatsakalvonsisäisesti villityypin Streptococcus pneumoniaella sekä mutanttibakteereilla, joilta puuttui tiettyjä virulenssitekijöitä. Kalojen kuolleisuutta ja veren bakteerimäärää seuraamalla selvitettiin infektion kulkua. Rokotuskoetta varten pneumokokkirokotteita injektoitiin lihaksensisäisesti. Infektoimalla rokotetut kalat villityypin bakteerilla, nähtiin rokotteen vaikutus. Tulokset osoittivat, että 5 x 106 pesäkettä muodostavaa yksikköä villityypin Streptococcus pneumoniaeta tappoi noin puolet kaloista. Suurin osa elossa selvinneistä kaloista pystyi puhdistamaan bakteerin pois verenkierrostaan 24 tunnin aikana. S. pneumoniae siirtyi kalan verenkiertoon erittäin nopeasti ja se pystyi lisääntymään veressä. Bakteeripitoisuus kasvoi kuuden tunnin aikana infektion jälkeen. 12 tunnin jälkeen bakteeripitoisuus alkoi nopeasti laskea ja seuraavana päivänä suurin osa kaloista oli puhdistunut bakteerista. Mutanttikokeet osoittivat, että pneumokokin tärkein virulenssitekijä on kapseli autolysiinin ja pneumolysiinin ohella. Piluksen puuttuminen ei aiheuttanut suurta eroa verrattaessa kuolleisuutta villityypin bakteeriin.
