http://www.yso.fi/onto/yso/p26474 tulostettava elektroniikka
tulostettava elektroniikka tulostettava elektroniikka painettava elektroniikka painettu elektroniikka
Tämän opinnäytetyön tilaajana toimi Oulussa toimiva teknologiayritys. Opinnäytetyössä testattiin mobiililaitteiden näytönsuojakalvoja ja -laseja teknisiltä ominaisuuksiltaan. Työn tavoitteena oli saada tietoa kilpailijoiden tuotteiden teknisistä ominaisuuksista verrattuna yrityksen omaa tuotantoa olevaan pinnoitettuun näytönsuojalasiin. Tavoitteena oli testata mahdollisimman monen valmistajan tuotteita. Alkuperäinen tavoite oli tilata ja testata näytteitä kilpailijoiden pinnoitteista ja kuluttajille suunnatuista nestemäisistä pinnoitteista. Työn tilajaa teki päätöksen, että on tarkoituksenmukaisinta testata valmiita suojakalvoja ja -laseja. Työssä tutustuttiin suojakalvojen testaukseen ja painettavaan teknologiaan pinnoitusmenetelmänä. Työssä suoritettiin seitsemälle valitulle näytön suojakalvolle pinnoitteen kovuuden, valonläpäisyn ja veden kontaktikulman mittaukset. Pinnoitteen puhdistettavuutta arvioitiin mittaamalla kontaktikulma vesipisaralle pinnoitteen päälle. Suojakalvojen ja -lasien kulutuskestävyyttä arviotiin mittaamalla kontaktikulma jokaiselta tuotteelta kolmessa eri kulutusasteessa lineaariabraasiotestillä. Pinnoitteen kovuutta mitattiin mittausta varten suunnitellulla Elcometer 501 -testauslaitteella. Kovuusmittauksen tulokset ilmoitettiin lyijykynistä tutulla kovuusasteikolla. Valonläpäisevyys mittaukset suoritettiin VTT:n tiloissa tähän tarkoitetulla spektrofotometrillä. Työn lopputuloksena saatiin tietoa kilpailijoiden näytön suojaamistuotteiden pinnoitteiden puhdistettavuudesta, kovuudesta ja valonläpäisevyydestä. Muovisissa näytön suojakalvoissa ilmeni eroja keskenään etenkin kontaktikulmia mitattaessa kulutuksen jälkeen. Muovisten suojakalvojen kulutuksen kestossa oli siis eroja. Testien jälkeen todettiin myös, että pinnoitetut karkaistusta lasista valmistetut näytön suojat hylkivät likaa huomattavasti muovisia kalvoja paremmin. ^
Painettu älykkyys on uusi teknologian ala, jonka kaupallisen läpilyönnin on arvioitu tapahtuvan kymmenen vuoden sisään. Painojälkenä syntyy sähköisesti, elektromekaanisesti, sähkömagneettisesti ja optisesti toiminnallisia rakenteita tulostus- ja painoteknisillä menetelmillä. Yksi painettavan elektroniikan potentiaalisimmista menetelmistä on rullalta rullalle -painomenetelmä (R2R), joka on suunniteltu suurten tuotemäärien valmistamiseen. Opinnäytetyö tehtiin Prinlabille, joka on painettavan elektroniikan kehityslaboratorio Oulun ammattikorkeakoulussa. Työn tavoitteena oli etsiä uusia vaihtoehtoisia lämmitysratkaisuja R2R-painokoneen kuumapuristusyksikön rullan lämmitykseen. Vaihtoehtoisen ratkaisun pitäisi olla stabiilimpi ja paremmin säädettävissä kuin nykyinen sähköllä toimiva lämmitysvastus. Aluksi työssä tutkittiin, mitkä ovat nykyisen lämmitysratkaisun ongelmat ja mistä ne aiheutuvat. Suurimmaksi ongelmaksi huomattiin lämmönvastuksen sijainti, joka aiheuttaa säädettävyysongelmat ja lämmönjohtumisen runkoon. Tämän jälkeen etsittiin uusia lämmitysratkaisuja rullan lämmitykseen. Lämmitysratkaisujen täytyisi olla toteutuskelpoisia kohteeseen. Viiden potentiaalisimman vaihtoehdon käyttöä tutkittiin kuumapuristusyksikön rullan lämmitysratkaisuna. Vaihtoehtoisista ratkaisuista kysyttiin tarjouksia alalla toimivilta yrityksiltä. Yritysten antamien tarjousten perusteella saatiin työhön taloudellinen vertailumahdollisuus. Rullan vaihtoehtoisia lämmitysratkaisuja vertailtiin toisiinsa ja nykyiseen lämmitykseen. Tuloksena saatiin öljykiertolämmityksen olevan potentiaalisin vaihtoehto korvaamaan nykyinen lämmitysratkaisu. Sen etuja ovat hyvät säädettävyysominaisuudet ja kohtuulliset laitekustannukset.
Painettujen kelojen ominaisuuksien määrittely
Opinnäytetyössä suunniteltiin Oamkin Tekniikan yksikön tiloissa toimivan PrinLabin nScrypt-dispenseriin ja rullalta-rullalle (R2R) -laitteeseen asennettavan dispenseripumpun ja dispensointipään kiinnitys, samalla kehittäen kokonaisuutta. Dispenseripumpun tuli olla nopeasti siirrettävissä laitteesta toiseen. Ensimmäisenä suunniteltiin nScrypt-dispenseriin tuleva kiinnitys. Suunnittelu aloitettiin kysymällä laitteen käyttäjien toiveita ja vaatimuksia esimerkiksi materiaaliin ja kiinnityksen ominaisuuksiin. Materiaaliksi valittiin alumiini kosteuden keston ja keveyden perusteella. Kiinnityksessä täytyi olla korkeudensäätömahdollisuus eripituisia suuttimia varten. Osat suunniteltiin SolidWorks-ohjelmalla. Kiinnitystä testattiin ensiksi pikamallilla toimivuuden takaamiseksi. Tarvittavien muutosten jälkeen kiinnityksen osat valmistettiin Tekniikan yksikön konelaboratoriossa. R2R-laitteen kiinnityksen suunnittelu aloitettiin käyttäjäkyselyllä, jossa saatiin selville mahdollisia rakennevaihtoehtoja ja tarvittava paikoitustarkkuus. Aluksi etsittiin tarkoitukseen sopivia kaupallisia komponentteja, joiden löydyttyä suunniteltiin rakenne SolidWorks-ohjelmalla. Rakenteen rasitus- ja tärinänkestävyyttä testattiin ohjelman simulaatiotoiminnoilla. Loppupuolella tutkittiin myös vaihtoehtoisia ratkaisuja, kuten harrasterobottien lineaariyksiköitä. Tuloksena saatiin valmiiksi asti tehty suuttimen kiinnitys nScrypt-dispenseriin ja 3D-malli R2R-laitteen kiinnitysrakenteesta. nScrypt-dispenserin kiinnityksestä tuli käyttötarkoitukseen sopiva. R2R-laitteen kiinnityksen 3D-malli on alustava versio tarkempaa suunnittelua varten.
Pulssioksimetrin elektroniikka
Painettujen johtimien ominaisuuksien määrittäminen
Vertailumenetelmän kehittäminen vasta-ainesensorille
Dispenserin pumpputekniikan kiinnityksen kehittäminen
Kuumapuristusyksikön vaihtoehtoiset lämmitysratkaisut
Painettujen johtimien ominaisuuksien testaus
Painettujen vastusten ominaisuuksien määrittely
Painettujen kondensaattoreiden ominaisuuksien määrittely
Startup-yritysten arvoverkosto painettavan elektroniikan tuotekehityksessä
Tämä opinnäytetyö on osa Oulun VTT:n Pilot factory -projektia. VTT:llä on maailman ensimmäinen pilottipainokone painettavan elektroniikan tutkimustyötä varten. Painossa käytettävä painoväri on kallista, mikä on ollut yksi painettavan elektroniikan yleistymistä hidastava tekijä. Yksi tapa minimoida painettavan mate-riaalin kulutusta on vähentää hukkaan menevän materiaalin määrää. Tähän päästään konenäköjärjestelmän avulla, joka tarkkailee painojälkeä. Järjestelmä suorittaa rekisteritarkkuusmittausta sekä painojäljen visuaalista laadun tarkkailua. Se pysäyttää painokoneen automaattisesti, kun painojälki ei vastaa haluttua. Tässä opinnäytetyössä suunniteltiin konenäköjärjestelmän ympärille mekaniikka IronCAD-nimisellä tietokoneavusteisella 3D-suunnitteluohjelmalla. Tavoitteena oli suunnitella kotelointi, joka mahtuu painokoneen rajalliseen tilaan, sekä tukeva, mutta liikuteltava kiinnitys, jotta konenäköjärjestelmä ei heilu painokoneen ollessa käynnissä. Koteloinnin oli täytettävä alimman ATEX-luokan vaatimukset, mutta sen oli oltava työn tilaajaan toiveesta samalla myös ulkonäöllisesti tyylikäs ja myyvän näköinen. Tilaajan toiveesta käytettiin mahdollisimman paljon valmiskomponentteja. Kotelon muoviosat valmistettiin 3D-tulostimella ja alumiiniosat työstettiin VTT:n konepajassa. Työn tuloksena syntyi lähtövaatimukset täyttävä mekaniikka konenäköjärjestelmälle. Jatkokehitystyönä voisi tukivarren suunnitella toimivammaksi ja tyylikkäämmäksi sekä alavaloyksikön modulaariseksi. Alavalon peiliosa olisi erillinen komponentti, joka liitetään alavaloon tarvittaessa. Alavaloa voisi näin ollen käyttää myös pystyasennossa. Tämä vaatisi kääntömekanismin suunnittelun kiinnitykseen. Suunnittelutyön tuloksena syntyi alavalolle myös toisenlainen kotelovariaatio. Sitä käytettäisiin projekteissa, joissa alavaloyksikön voi asentaa pystyasentoon, mutta se vaatisi myös jatkokehitystä.
Mobiililaitteiden näytönsuojakalvojen ja -lasien vertailu
Kuitua elektroniikan alustaan
Saatujen tulosten perusteella lasiset kalvot ovat myös huomattavasti muovisia kovempia ja kulutusta kestävämpiä.
Esiselvitys: Pienoistehdas painetun älyn alustan valmistamiseen hiilidioksidi-kalsiumhydroksidi-mikrokuitukomposiittina
Tiivistelmä.
Säiliökaavarin suunnittelu ja toteutus
Telesentrisen zoom-kamerasysteemin mekaniikkasuunnittelu
Tässä työssä suunniteltiin säiliökaavari PrinLabin SOM100 R2R -painokoneen syväpainoyksikköön. PrinLab-laboratorio toimii painettavan elektroniikan alalla. Se tutkii, testaa ja kehittää erilaisia painotekniikoita ja sovelluksia. PrinLab toimii läheisessä yhteistyössä eri yliopistojen ja tutkimuskeskusten, muun muassa Oulun yliopiston ja VTT:n, kanssa. Se on osa kansainvälistä PrintoCent-projektia. Säiliökaavarin tehtävänä on levittää mustetta telalle, josta se siirretään painonauhalle. Kaavari koostuu rungosta, kahdesta tiivisteestä ja kahdesta terästä. Rungossa on noin 50 ml kokoinen säiliö, jossa muste kiertää pumpun avulla. Rungon yläosassa oleva terä puhdistaa telaa ja alaosassa oleva terä toimii varsinaisena musteen levittäjänä. Tiivisteet ovat rungon sivuilla ja estävät musteen leviämisen ympäristöön. Kaavarin suunnittelussa käytettiin CATIA-ohjelmistoa, jolla se mallinnettiin ja tehtiin kokoonpanokuvat ja osien työpiirustukset. 3D-mallinnusten perusteella voitiin valmistaa 3D-tulosteita kaavarista testauksiin. Työpiirustukset tehtiin lopullisen kaavarin valmistusta varten. Työn lopputuloksena saatiin suunniteltua piirustukset kaavarista, joiden perusteella se voidaan valmistaa normaalein konepajamenetelmin. Uusi kaavari toimii asetettujen tavoitteiden mukaisesti.
