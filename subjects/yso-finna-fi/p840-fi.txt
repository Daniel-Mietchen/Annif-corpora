http://www.yso.fi/onto/yso/p840 JavaScript
JavaScript JavaScript
Microsoft Azure, HTML5 ja JavaScript
Personoitava yhteenvetonäkymä graafisista raporteista
Help-sovelluksen suunnittelu ja toteutus DreamNet-julkaisualustaan ASP:llä
Web-pohjainen mallinnusohjelma
Tiivistelmä: Pienoisohjelman rajapintojen kääntäminen toiselle pienoisohjelma-alustalle. Pienoisohjelmat (engl. widget) on suunniteltu suorittamaan yhtä tehtävää. Tehtävät voivat olla hyödyllisiä, kuten uusimpien uutisten hakemista, tai viihteellisiä, kuten pelejä. Niiden tärkeimmät ominaisuudet ovat pienikokoisuus ja siirreltävyys, jotka mahdollistavat pienoisohjelmien käytön esimerkiksi tietokoneen työpöydällä tai matkapuhelimessa. Pienoisohjelmat käyttävät yleisiä www-teknologioita, jolloin kuka tahansa, joka osaa tehdä Internet-sivuja, osaa myös tehdä mobiilisovelluksia. Insinöörityön tavoitteena oli kehittää menetelmä, jolla pienoisohjelmaa voitaisiin käyttää toisella pienoisohjelma-alustalla. Standardoitua tapaa kehittää pienoisohjelmia ei ole, joten eri teknologioita ja rajapintoja käyttäviä laitteita ja pienoisohjelmia on useita. Insinöörityön avulla pyrittiin parantamaan yhteensopivuutta kahden eri pienoisohjelma-alustan välillä. Menetelmänä päädyttiin käyttämään JavaScript-käärekirjastoa, jolla luotiin alkuperäisen pienoisohjelma-alustan objekteja ja -metodeita vastaava rakenne kohdealustan toiminnallisuudella. Työn tuloksena syntyi JavaScript-käärekirjasto, esimerkkisovellukset, dokumentaatiot ja automatisoitu alustustiedostojen kääntäjä. Käärekirjasto sisälsi kaksi käännettyä rajapintaa, ja se julkaistiin avoimena lähdekoodina, jota muut pienoisohjelmien kehittäjät voisivat tulevaisuudessa laajentaa. Esimerkkisovellukset kattoivat kaksi alkuperäisen pienoisohjelma-alustan rajapintoja käyttävää pienoisohjelmaa ja yhden perinteistä JavaScriptiä käyttävän pienoisohjelman. Dokumentaatiot sisälsivät yksityiskohtaiset   ohjeet pienoisohjelman kääntämiseen ja yleiset ohjeet käärekirjaston laajentamiseen. Alustustiedostojen kääntäjä nopeutti pienoisohjelmien kääntämisprosessia entisestään automatisoimalla alustustiedostojen muunnokset useiden pienoisohjelma-alustojen alustustiedostojen kesken. Kääntämättömiä rajapintoja on jäljellä useita. Työn tuloksena syntynyttä käärekirjastoa voisi tulevaisuudessa laajentaa kattamaan muita rajapintoja ja mahdollisesti jopa muidenkin ympäristöjen rajapintoja. Käärekirjastosta voisi olla apua, kunnes mobiiliteollisuuden tahot sopivat yhteisestä standardista, joilla pienoisohjelmia kehitetään.
Projektinhallintajärjestelmä verkkokäyttöliittymällä
Toiminnanohjausjärjestelmän kehittäminen
Nettipohjaisen kyselytyökalun tietokannan ja web-rajapinnan suunnittelu ja toteutus
3D-grafiikan selaintekniikat : erikoistapauksena karttasovellukset
Spring Frameworkin ja Google Web Toolkitin integroiminen Java-pohjaisen verkkosovelluksen kehittämisessä
Web-pohjainen työkalenteri
Anvian reagointijärjestelmä
Yrityksen internetsivuston valmistus
Verkkohallintasovelluksen suunnittelu ja toteutus Mypose Oy:lle
SVG-piirtoalue selainkäyttöliittymässä
Odinin pöytä
Sähköisen ilmoitustaulun toteuttaminen Codeigniter -ohjelmistokehyksellä
HTML5:n hyödyntäminen verkkopohjaisen kuvagallerian käyttöliittymässä
Käytettävyyden parantaminen web-pohjaisessa baseball-tilastointijärjestelmässä
JavaScript-ohjelmointi
Selainpohjainen varastonhallintaohjelmisto
Julkaisujärjestelmä markkinointisivun toteutuksessa
Myyntikonfiguraattorin piirtotyökalu
Ajanvarausjärjestelmän suunnittelu ja toteutus oppilaitoskäyttöön
Vuoronvaihtaja : apuväline työvuoromuutoksiin
JavaScript ja takaisinkutsut suomalaisilla verkkosivuilla : takaisinkutsumenetelmän yleisyys ja ongelmat
Tiivistelmä: Uuden sukupolven rakenteinen verkko-ohjelmointikieli. Insinöörityössä tutkittiin uuden sukupolven dynaamista verkko-ohjelmointikieltä, Google Dartia, jonka ensimmäinen versio julkaistiin vuoden 2011 lopussa. Tarkoitus oli tutkia uuden sukupolven ohjelmointikielen mahdollisuuksia menestyä nykyisillä markkinoilla. Tutkimuksen avulla haluttiin saada tietää, voitaisiinko JavaScript-ohjelmointikielen rinnalle tuoda toinen dynaamisesti toimiva ohjelmointikieli. Dartia ja JavaScriptia vertailtiin tarkoituksena selvittää ohjelmointikielten vahvuuksia ja heikkouksia.JavaScriptin ja Dartin välisessä vertailussa havaittiin Dartin pyrkivän selkeyttämään koodin kirjoittamista ja JavaScriptin olevan vaativampi käyttää ja oppia. Dartin heikkouksiin lukeu-tui sen ikä ja tämänhetkinen toimivuus vain Googlen Chrome-selaimessa, vaikka yksi Dartin liitännäisistä, dart2js, pystyy muuntamaan Dart-koodin JavaScriptiksi, mikäli selain ei tue Dartia.Työssä toteutettiin useita pieniä sovellusesimerkkejä Dartilla kirjoitettuna. Pohjana käytettiin CSS:llä ja HTML:llä luotuja verkkosivujen runkoja, joiden päälle sovellukset liitettiin tuomaan dynaamisuutta. Työssä luotiin sovelluksia, joissa tutkittiin, kuinka hyvin voidaan vaikuttaa DOM- ja Canvas-elementteihin, ja lisäksi tutkittiin luokan käyttöä. Työssä käytiin läpi datan varastoimiseen tarkoitettuja komentoja, List, Map ja JSON, ja tutkittiin palvelin-pään toimintaa yksinkertaisella palvelin-asiakassovelluksella. Sovellukset toimivat hyvin. Lopuksi kirjoitettiin pelisovellus.Insinöörityön tulosten perusteella Dartin on mahdollista vakiinnuttaa asemansa uuden sukupolven verkkoteknologioiden joukossa, jos useat eri selain- ja laitevalmistajat ovat valmiita liittämään sen osaksi tuotteitaan. Muussa tapauksessa Dart joko lakkaa olemasta tai se toimii yksin Chromessa, mutta muuntaa itsensä JavaScriptiksi tarvittaessa.
RouteWork -ajonhallintajärjestelmä
Www-sivut arkkitehti Kaarina Niskalalle
Opinnäytetyön tavoite oli löytää ja antaa esimerkkejä erilaisista hyvistä käytänteistä ja työkaluista, joita NodeJS-teknologialla toteutetussa projektissa tarvitaan. Erilaisia työkaluja on tuhansia, joten hyvien menetelmien löytäminen saattaa olla haastavaa. Tarkoitus oli löytää hyviä menetelmiä etsimällä tietoa muiden kokemuksista sekä kokeilemalla eri menetelmiä käytännön projektissa. Kaikki esimerkit ovat useiden eri ratkaisujen vertailun tuloksia. Käsittelemiäni osa-alueita ovat WWW-palvelimen perusominaisuudet, ohjelmistotestaus sekä automaatio, kuten jatkuva integrointi. Sain kirjattua näistä osa-alueista hyviä esimerkkejä, joita voi hyödyntää helposti monissa NodeJS-projekteissa. Esimerkit ovat myös hyödyksi aihepiiriin tutustuville.
Opinnäytetyössä kerrotaan Adobe Systemsin kehittämästä, HTML5-animaatioiden tekoon tarkoitetusta ohjelmasta nimeltään Adobe Edge Animate. Toimeksiantajana toimii Kaleva Oy. Opinnäytetyössä selvitetään, kuinka ohjelma soveltuu lehtitalon tuleviin tarpeisiin ja sulautuu jo olemassa oleviin järjestelmiin. Opinnäytetyön teoriassa kerrotaan ohjelman käyttämistä teknologioista sekä sen tärkeimmät toiminnot kehitystehtävien kannalta. Opinnäytetyön käytännön osuudessa toteutettiin ohjelmalla neljä erilaista display- eli banneripohjaa, joista kukin sisälsi erilaisia toiminnallisuuksia. Ohjelma hyödyntää toiminnassaan HTML5-kieltä, CSS3-tyyliohjekieltä sekä JavaScriptiä, eritoten jQuery-kieltä. Ohjelman paras puoli onkin se, että sillä voi tehdä helposti näyttävän näköisiä bannereita riippumatta käyttäjän ohjelmointitaidoista. Animate nimittäin luo kaiken ohjelmakoodin työskentelyn taustalla. Ohjelman edistyneempi käyttö vaatii käyttäjältä kuitenkin ohjelmointiosaamista ja ohjelman käyttämien teknologioiden tuntemusta. Haasteeksi muodostui HTML5-kielen ja CSS3-tyyliohjekielen selaintuki. Kumpaakaan ei ole vielä virallisesti standardisoitu, vaikka uusimmat selaimet niiden piirteitä jo kiitettävästi tukevatkin. Kaikkinensa Adobe Edge Animate soveltuu loistavasti lehtitalon tuleviin tarpeisiin. Ohjelma on uusi Kalevan olemassa olevalle verkkomainonnan järjestelmälle, joten aineistonsiirto on toistaiseksi hieman monimutkaista. Erikoisbannereiden kohdalla toimeksiantajan kannattaa tutustua tarjolla oleviin, moderneja web-teknologioita hyödyntäviin verkkomainonnan toimijoihin, joilla on tarjota myös erikoisempia banneriratkaisuja Animatelle toteutettujen bannereiden rinnalle.
Bonuslaskurin toteuttaminen Helsingin Osuuskauppa Elannolle
CRM asiakkuudenhallintajärjestelmä : WEPS - Würth Elektronik partner system
Mobiilisovelluksen toteutus web-tekniikoilla PhoneGap-kehykselle
Web-sovellus fysioterapeuttisten harjoitusohjelmien luomiseen ja suorittamiseen
JavaScript-kehityskirjastojen vertailu
Modulaarisen viestipohjaeditorin toteutus
Web-käyttöliittymän ajantasaistaminen ja standardit : case: Erään sovelluksen jatkokehitysprojekti
Picquer : viihteellinen web-sovellus
Flex vs JavaScript ja rikkaat internet-sovellukset
Verkko-ohjelmiston kehittäminen
Raytracing selainympäristössä
3D-mallinnuksen perusteet ja mallinnustyökalun valinta 3D- mallinnuskurssille
Adobe Edge Animate : askel kohti tulevaisuuden bannerituotantoa
Verkkokaupan arkkitehtuuri ja toteutus : Case: Mango Hotel
Näkökohtia HTML5-sovelluksen kehitykseen
jQTouch-sovelluskehys
Smart Kotisivutyökalun päivitys
NodeJS-palvelinkehityksen menetelmät
Tiivistelmä    Tämän opinnäytetyön tavoitteena oli suunnitella ja toteuttaa Rautaruukki Oyj:n Raahen terästehtaalle nauhavalssaamon diagnostiikkajärjestelmälle web-käyttöliittymä. Työ tuli toteuttaa C++-kielellä ja käyttämällä Borlandin C++ Builder 6.0 Professionalia päätyökaluna.     Web-käyttöliittymän tuli tarjota käyttäjälle monipuoliset mahdollisuudet selata ja tarkastella kelojen ja mittauskanavien diagnostiikkainformaatiota. Diagnostiikkainformaatio haetaan joko tietokanta- tai tiedostopalvelimelta. Tiedostopalvelimelta haettu diagnostiikkainformaatio tuli lähettää selaimelle pakattuna, jossa se puretaan käyttäjälle näytettävään muotoon, kuvaajiksi ja tekstimuotoisiksi tiedoiksi.      WWW-palvelinsovellus toteutettiin Borlandin WebBroker-teknologialla ja WWW-sivujen toiminnallisuus JavaScriptillä sekä HTML:llä. Selaimessa diagnostiikkainformaation purkaminen ja näyttäminen kuvaajina toteutettiin ActiveX-teknologialla.     Työn tuloksena syntyi vaatimukset täyttävä toteutus.
Sisällön jakaminen mobiilisovellukseen
Sähköisen ilmoitustaulun toteuttaminen Codeigniter-ohjelmistokehyksellä
Www-sivuston suunnittelu ja toteutus pk-yritykselle
Ajanvarausjärjestelmän toteutus - päämääränä käytettävyys
3D web-sovelluksissa
Ajax ja rikkaat WWW-sovellukset
Huoltoseurantajärjestelmä
HORISONTAALISEN WEB-SIVUN SUUNNITTELU : Esimerkkinä Virtuaalikärsämäki
Opinnäytetyön aiheena oli suunnitella ja toteuttaa verkkohallintasovellus Mypose Oy:lle. Pohjana työlle oli entinen verkkohallinta, jonka rakenteellisuus todettiin projektin aloitusvaiheessa hieman kankeaksi jatkokehityksen kannalta. Työn tavoitteena oli saada vastaavat toiminnollisuudet uudelle verkkohallinnalle, joita projektin aloitushetkellä oli edellisessä verkkohallinnassa. Uuden verkkohallinnan tuli olla sellainen, että uusien ominaisuuksien lisääminen tai muokkaaminen tapahtuisi huomattavasti nopeammin ja vaivattomammin. Verkkohallinnan avulla mm. muokataan Mypose-laitteiden sisältöä ja luetaan statistiikka. Työ tuli siis välittömästi todelliseen käyttöön yrityksessä. Projektin apuna käytin Tinypm-työkalua projektinhallintaan. Totetus tapahtui Linux-ympäristössä käyttäen Netbeans- ja Qt-ohjelmointiympäristöjä. Tietokantojen suunnittelussa käytettiin MySQL-Workbench ohjelmistoa. Projekti onnistui kokonaisuudessaan hyvin ja jatkokehitys projektin parissa lähti etenemään opinnäytetyön päätyttyä vauhdikkaasti. Tässä raportissa käydään läpi pääpiirteittäin verkkohallinnan toimintaperiaatteet. Liikesalaisuussyistä toteutuksen esittelyssä ei käydä läpi tarkkaa lähdekoodia, vaan lyhyillä ohjelmakoodiesimerkeillä havainnollistetaan käytettyjä teknologioita ja menetelmiä.
TitanNMS on verkonvalvontatyökalu, jota voidaan käyttää selainkäyttöliittymänsä avulla nykyaikaisessa WWW-selaimessa. Opinnäytetyön aiheena oli suunnitella ja toteuttaa verkkokuvien piirron ja muokkauksen käyttöliittymässä mahdollistava piirtoalue sekä toiminnallisuudet sen ympärille. Tavoitteeksi piirtoalueelle asetettiin keveys ja vuorovaikutteisuus, jotta se olisi luonteva käyttää ja toimisi suurillakin laitemäärillä hidastumatta. Opinnäytetyön teoriaosuudessa esitellään piirtoalueessa käytettyjä tekniikoita ja kerrotaan keskeisimpien ominaisuuksien toimintalogiikasta. Sen lisäksi työssä verrataan toteutunutta ratkaisua muihin mahdollisiin vaihtoehtoihin ja tarkastellaan syitä, miksi päädyttiin lopulliseen ratkaisuun. Työn tuloksena syntyi verkkokuvien piirtämiselle toimiva alusta, joka suoriutuu suuristakin laitemääristä kiitettävästi. Koska tuote on edelleen jatkuvassa kehityksessä, ei piirtoalustankaan voida sanoa olevan valmis, mutta se tarjoaa yksinkertaisen ja helposti laajennettavissa olevan pohjan mahdollisille lisäominaisuuksille. Työ täytti sille asetetut tavoitteet, ja toteutettu piirtoalue on nyt tärkeä osa TitanNMS:n käyttöliittymää.
Web-ohjelmistokehysten vertailu ja valinta
HTML5:n hyödyntäminen mobiililaitteissa
Betonipalkin mitoittaminen mobiililaitteella
AngularJS web-sovellusten kehityksessä
UGC-pelin toteutus HTML5-tekniikalla
FOAF UI : käyttöliittymäkerroksen prototyyppi
HTML5 monialustaisessa pelikehityksessä : kaksiulotteiset minipelit Phaser-pelimoottorilla
Diagnostiikkatyökalu ja sen käyttöliittymän visualisointi verkkoselaimessa
CCI-Käyttöliittymä
Web-sivusto Oulun alueen tapahtumille
Pelikehitys CodeIgniterilla
Testikirjaston valitseminen Node.js-ympäristöön
Asiakkuudenhallintajärjestelmän kehitys Internet-ympäristöön
Nokian DX 200 -teknologiaan perustuvan verkkoelementin TCP/IP-parametrien hallinnan graafinen käyttöliittymä
WWW-mobiilikäyttöliittymän kehittäminen Voyager-kirjastojärjestelmään
Sopimusnumeroiden hallinta -sovellus
Magento verkkokauppa ja ajanvarauskalenteri : Onnistamo Oy
Datan visualisointi D3-JavaScript -kirjastolla
Sisätilapaikannus mobiililaitteella
Modernin JavaScript-pohjaisen web-sovelluksen toteuttaminen : case: LUMATE Välineistöpankki
Dynaaminen PDF-dokumentti Web Service -tekniikoin
Tiivistelmä: Insinöörityön tavoitteena oli tutkia uusien HTML5:nä tunnetuiden tekniikoiden ominaisuuksia ja mahdollisuuksia. Työssä selvitettiin myös suomalaisten ammattikorkeakoulujen sähköisessä yhteisöviestinnässä käyttämiä kanavia. Tutkimuksen tuloksia hyödyntäen Metropolia Ammattikorkeakoulun Tieto- ja viestintäteknologian yksikölle toteutettiin prototyyppi yksikön ajankohtaisten asioiden viestintäkanavasta. HTML5:llä tarkoitetaan yleensä HTML-, CSS-, ja JavaScript-kielten käyttöä verkkosivujen toteutuksessa. Työssä tutkittiin, millä tavoin HTML-kielen syntaksi on yksinkertaistunut uuden version myötä ja kuinka uudet semanttiset elementit parantavat käyttökokemusta ja lisäävät rakenteen merkityssuhteita. Videon ja graafisten piirtoelementtien käyttöä ja hyödyntämistä osana verkkosivua selvitettiin erilaisten käyttötapojen kautta. CSS:n ominaisuuksista perehdyttiin elementtien muotoilujen lisäksi mukautuvien verkkosivujen suunnittelun mahdollistaviin mediakyselyihin ja omien kirjasinten käytön tekniikkaan. Prototyypin toteutuksella tutkittiin, kuinka HTML5:n käyttö vaikuttaa verkkosivun toteutukseen. Sivuston käyttöliittymän luomiseen käytettiin jQuery JavaScript-kirjastoa hyödyntävää liitännäistä jQuery Booklet pluginia. Liitännäisen käyttöönotto ja muokkaus oli yksinkertaista, koska sen muokkaaminen tapahtuu yhden HTML-tiedoston kautta. Työn tuloksena voidaan todeta HTML5:n ominaisuuksien soveltuvan ammattikorkeakoulun viestintään ja prototyypin jatkokehityksellä voitaisiin saada aikaan toimiva uutissivusto. Prototyypissä käytetty jQuery Booklet plugin soveltuu hyvin staattisen sisällön esitykseen, mutta mikäli sisältöä halutaan muokata myöhemmin, tulisi sen yhteyteen suunnitella sisällönsyöttöjärjestelmä uutismateriaalin lisäämistä varten. Kaikki uudet ominaisuudet eivät myöskään toimi vanhemmilla selaimilla, joten kaikille käyttäjäryhmille HTML5:llä tehty sivusto ei vielä sovellu.
”Kartta-aineistot SCATMAN Web Service -palveluun” -työn tilasi oululainen SCATMAN Oy, joka on pääasiassa keskittynyt tuottamaan ja kehittämään ympäristön kartoitusjärjestelmiä. Yrityksen päätuote on SCATMAN, joka on laite ja ohjelmistokokonaisuus ensijaisesti öljykatastrofin jälkien karttoittamista varten. Sitä voidaan myös hyödyntää ennalta ehkäisevään kartoitukseen riskien minimoimiseksi katastrofin sattuessa. Työn tavoitteena oli kehittää SCATMAN Web Service -palveluun karttamoduuli, jonka avulla voi hyödyntää kartantarjoajien palveluja. Työn tarkoituksena oli lisätä karttamoduuliin Google Maps -kartantarjoaja ja jokin uusi kartantarjoaja. Karttamoduulista piti rakentaa sellainen, että sen avulla pystyisi vaihtamaan kartantarjoajan. Web Service -palvelussa oli osittain valmiina Google Maps -karttapalvelua hyödyntävä komponentti, joka työssä siirrettiin karttamoduuliin ja jatkokehitettiin. Koska tilaaja ei työn alussa tiennyt, mikä uusi kartantarjoaja olisi sopivin toteuttaa karttamoduuliin, oli kaikkia sopivia kartantarjoajia tutkittava ensin. Tilaaja valitsi tutkimuksen pohjalta uudeksi karttamoduuliin työstettäväksi kartantarjoajaksi OpenStreetMapin, jonka karttakuvat näytetään OpenLayers-kehyksen avulla. OpenLayersin avulla pystyy käyttämään hyväkseen usean eri kartantarjoajan palveluita. Työ toteuttiin ASP.NET MVC -kehykseen ja siinä käytettiin koodauksessa JavaScript-, jQuery-, Razor- ja C#-tekniikoita. Karttamoduulin toimintaa testatiin kattavasti työn edistyessä. Työssä päästiin sen alussa asetettuihin tavoitteisiin. Työn jälkeen seuraava askel karttamoduulin kehittämisessä on lisätä siihen uusia kartantarjoajia, ominaisuuksia ja toiminnallisuuksia aina tarpeen mukaan.
Tietojärjestelmän kehittäminen Satucon Oy:n sisäiseen raportointiin
Raahen seudun yrityspalvelujen verkkosivuille toteutettu kysely asiakkaiden profiloimiseksi
Prototypen ja script.aculo.uksen käyttö web-projektissa : Intopii Oy:n verkkokaupan laajennus
WEB-käyttöliittymä valssaamon diagnostiikkajärjestelmän ja tietokantatietojen jakelun hallintaan
jQuery-ohjelmakirjaston käyttäminen
Opinnäytetyön tavoitteena oli luoda myynnin ja asiakaspalvelun kehittämistä auttava asiakashallintajärjestelmä Würth Elektronik Oy:lle, joka on laajennettavissa koko Würth Suomi konsernin käyttöön.   Opinnäytetyön tarkoitus oli suunnitella ja toteuttaa järjestelmä, joka mahdollistaa Würth Elektronik Oy:n asiakkaille tarjotun palvelun seurannan ja raportoinnin. Työn tavoitteena oli toteuttaa täysin toimiva asiakashallintajärjestelmä Würth Elektronik Oy:n vaatimusten ja tarpeiden mukaisesti. Vaatimuksina oli helppous, yksinkertaisuus, selkeys ja nopeus. Järjestelmän täytyi olla looginen sekä mahdollisimman vähän myyjän työaikaa vievä prosessi, josta kuitenkin olisi suuri apu myyntityötä ajatellen. Myös myynnin johdon oli haluttaessa saatava raportteja myyjien työstä. Tässä työssä käytettiin pääasiassa PHP - ohjelmointikieltä sekä MySQL - tietokantaa. Myös JavaScript, sekä siitä johdettu Ajax - sovellusalusta olivat pienessä osassa. Näitä hyväksi käyttäen muodostui verkkopohjainen asiakkuuden hallintajärjestelmä nimeltään Würth Elektronik Partner System, WEPS. Tämä opinnäytetyö toimii asiakashallintajärjestelmän dokumentaationa. Työssä kerrotaan myös tarkemmin, miten järjestelmä suunniteltiin ja toteutettiin, sekä järjestelmän toiminnallisuus. Koska tässä opinnäytetyössä käytetyt ohjelmat ovat ilmaisia, avoimen lähdekoodin ohjelmia, ainoa kustannus asiakashallintajärjestelmän käyttöönotolle oli palvelimen hankinta..
Vuorovaikutteisten dokumenttien toteuttaminen Java-scriptillä
FOAF UI : Käyttöliittymäkerroksen prototyyppi
Tämä opinnäytetyö käsittelee jQuerya, kirjastoa JavaScript-ohjelmointikielelle, ja sen avulla toteutettua internetsivuille liitettävää kuvagalleriasovellusta. Kirjaston tehtävänä on helpottaa JavaScript-koodin muodostamista varsinkin erilaisten visuaalisten tehosteiden saavuttamiseksi. Työssä mietitään lyhyesti JavaScriptin soveltuvuutta kevyen web-sovelluksen tuottamiseen vertaamalla sitä palvelinpuolen skriptikieliin. jQuery-kirjaston taustoja, rakennetta ja sisältöä avataan lukijalle keskittyen tarkemmin kirjaston sisällön hyödyntämiseen internetsivujen manipuloinnin apuvälineenä. Opinnäytetyön tekijän henkilökohtaisille internetsivuille tarkoitetun kuvagalleriasovelluksen taustaa, toteuttamista sekä varsinkin rakennetta, toteutustapaa ja toiminnallisia ominaisuuksia tarkastellaan ja avataan. Painotuksena on jQuery-kirjaston ominaisuuksien hyödyntäminen. Työssä päädytään lopputulokseen, että kevyen web-sovelluksen toteutus on mahdollista JavaScript-kieltä käyttäen ja erityisesti sovelluksen visuaalisten osien toteuttaminen helpottui ja nopeutui jQuery-kirjastoa käyttämällä. Kaikki kirjastolla saavutettavat ominaisuudet ovat kuitenkin itse ohjelmoitavissa, jos osaamista ja aikaa on käytettävissä.
Tämän opinnäytetyön tavoitteena oli luoda verkkopohjainen sähköisten uutiskirjeiden editointityökalu Suomen IT-ratkaisut Oy:n kehittämään Viestisuora sovellukseen. Viestisuoraan liitettävän editorin tarkoitus on antaa sovelluksen käyttäjille mahdollisuus laatia itse sähköisiä uutiskirjeitä ja viestipohjia ilman HTML-ohjelmointiosaamista. Opinnäytetyössä käsiteltiin toteutuksen lisäksi projektiin valittuja ohjelmointikieliä, -rajapintoja sekä editorin kehittämisessä käytettyjä liitännäisiä. Työssä perehdyttiin lisäksi sähköpostin suunnitteluun ja tutkittiin, mitä kannattaa ottaa huomioon HTML-sähköpostin toteutuksessa perinteiseen HTML-dokumenttiin verrattuna. Toimeksiantoa varten suunniteltiin sovellus, joka toteutettiin avoimen lähdekoodin ohjelmia ja työkaluja apuna käyttäen. Kehitysalustana toimi XAMPP-ympäristö ja ohjelmointikielinä HTML5, JavaScript ja CSS3. Toteuttamisessa hyödynnettiin JavaScript-pohjaisia liitännäisiä, joiden avulla toteutettiin muun muassa vedä ja pudota -toiminnallisuus, sisällönhallinta ja värivalitsin. Lopputuloksena saatiin luotua www-pohjainen käyttöliittymä, jonka avulla sähköinen uutiskirje voidaan rakentaa modulaarisesti. Käyttöliittymässä on mahdollista lisätä ja muokata viestiin tulevaa sisältöä vuorovaikutteisten toimintojen avulla. Sisältömoduuleja eri tavoin käyttämällä ja sijoittamalla käyttäjä voi koota omin tarpeisiinsa parhaiten soveltuvan pohjaratkaisun. Editoria ei tämän opinnäytetyön aikana ehditty valmistella tuotantokäyttöön, joten sovelluksen kehittämistä jatketaan vielä tämän projektin jälkeen.
JavaScript 1.3 -ohjelmointi
Tuntivihko  : web sovellus PHP-kielellä
Hyvinvointisovelluksen toteutus internetiin
Ravintolaportaali
JavaScript : ennen ja nyt
Mittausohjelma puutavaraperävaunun rungon rasitusmittauksiin
Selainpelin kehitys PHP/MySQL-tekniikalla
Selainpohjainen ohjausnäkymä SCADA-järjestelmään
Interaktiivisen verkkosovelluksen toteutus prototyypistä lopputuotteeksi
Digitaalinen port-folio ja yrittäminen Internetissä
Java-sovelluksen muuttaminen pilvipalvelusovellukseksi
WWW-ohjelmointi : trainer
Liikuntapaikkojen web-pohjainen mallinnus-ohjelma
HTML5 ja aivoriihityökalun toteuttaminen
Opinnäytetyön aiheena oli kehitystyö Google Mapsin APIa käyttävään selainsovellukseen. Kehitystyön tarkoituksena oli lisätä sovellukseen tuki Bing Mapsille. Tuki Bing Mapsille haluttiin, koska osa Bing Mapsin satelliittikuvista on Google Mapsin satelliittikuvia parempia. Tavoitteena oli toteuttaa kaikki alkuperäisen sovelluksen työkalut myös Bing Mapsin APIlla. Iso osa työstä koski polygonien piirtämistä kartalle sekä piirrettyjen polygonien muokkausta. Työ toteutettiin JavaScript-ohjelmointikielellä ja Bing Mapsin AJAX Control versio 7:llä. Työn teko aloitettiin tutkimalla Bing Mapsin APIn ja Google Mapsin APIn eroja ja miettimällä, miten Google Mapsissa käytetyt ominaisuudet toteutettaisiin Bing Mapsissa. Ongelmien ratkeamisen myötä Bing Mapsin ominaisuuksia lisättiin alkuperäiseen sovellukseen. Kaikki alkuperäisen Google Mapsin APIa käyttävän sovelluksen toiminnot saatiin toteutettua myös Bing Mapsin APIlla. Suurin osa toiminnoista toimi erittäin hyvin, mutta osassa toiminnoissa oli pieniä ongelmia. Ongelmat olivat kuitenkin suurimmaksi osaksi täysin visuaalisia virheitä, eivätkä ne estäneet sovelluksen käyttämistä.
HTML5:n ominaisuuksien hyödyntäminen ammattikorkeakoulun viestinnässä
Tehokkaan Ajax-pohjaisen tarjoustyökalun toteuttaminen
Internetsovelluksen tuotantoprosessi
Pienoisohjelman rajapintojen kääntäminen toiselle pienoisohjelma-alustalle
HTML5:ssä on tapahtunut merkittäviä edistysaskeleita viime vuosina. Tämä tekee HTML5:stä kiinnostavan aiheen sivuston kehittäjän kannalta. Opinnäytetyön tarkoituksena on tutkia ja hyödyntää uusia HTML5-tekniikoita yrityksen sivuston toteuttamisessa. Opinnäytetyön aihe tuli BPM Helsinki nimisen yrityksen tarpeesta uudistaa internet-sivustonsa. Ajatus uusien HTML5-tekniikoiden hyödyntämisestä lähti opinnäytetyön tekijän kiinnostuksesta web-tekniikoita kohtaan.   Teoriaosuuden tavoitteena on esitellä kattavasti HTML5:n merkitys nykyisin, unohtamatta sen kehityshistoriaa, sekä tuoda esille sivuston kehittäjän kannalta olennaisia osa-alueita. Empiriassa keskitytään sivuston kannalta tärkeimpien asioiden, kuten sivurakenteen uudistamiseen, sekä uuden HTML5-video tekniikan sisällyttämiseen sivustolle.  Opinnäytetyö on rajattu sivuston kannalta tärkeimpiin uudistuksiin. Opinnäytetyön kokonaistavoitteena on rakentaa yrityksen kanssa neuvoteltu sivusto määräajassa, sekä lisätä opinnäytetyön tekijän ymmärrystä HTML5:n merkityksestä nyt ja tulevaisuudessa. Opinnäytetyön keskittyessä HTML5:n tuomiin uusiin tekniikoihin on lukijan hyvä omata perustiedot HTML:n tekniikoista ja ohjelmoinnista.  Sivustoprojekti toteutetaan hyödyntäen NetBeans-kehitysympäristöä, sekä erillistä kotisivua. Sivustoprojekti toteutetaan yhdessä yrityksen kanssa syksyn 2012 aikana.   Sivusto valmistui sovitussa aikataulussa. Yritys sekä opinnäytetyön tekijä olivat tyytyväisiä saavutettuun lopputulokseen. Lisäksi opinnäytetyön tekijä sai hyvän kokonaiskäsityksen HTML5:n monimuotoisuudesta ja sen mahdollisuuksista tulevaisuudessa.
Tämä työ käsittelee selainsovelluksen kehittämistä Google Web Toolkitin avulla. Työn tarkoitus on tarjota lisätietoa Mowhi Oy:lle tästä Ajax-ohjelmistokehyksestä. Työssä ei esitellä kaikkia Google Web Toolkitin ominaisuuksia. Sen sijaan on keskitytty tärkeimpiin ominaisuuksiin. Näitä ovat käyttöliittymäkomponentit, etäkutsu ja JavaScriptin kirjoittaminen suoraan Java-koodiin. Google Web Toolkit -sovelluksen kehittämisessä on käytetty NetBeans-ohjelmaa. Net-Beans on helppokäyttöisempi kuin vastaavat ohjelmat, minkä vuoksi se oli luontevin valinta Google Web Toolkit -sovellusesimerkin tekemiseksi tässä työssä. Työssä on esitelty muutamia valmiin Google Web Toolkit -sovelluksen viimeistelyä helpottavia kehitystyökaluja. Näiden kehitystyökalujen avulla ohjelmoija pystyy julkaisemaan ja optimoimaan tekemänsä sovelluksen. Työn lukijalta edellytetään hyvää perustietoa Javasta ja JavaScriptista.
MurderApp-sovellus on Kaski Studion kehittämä apuväline Tuoni Studion Murhamysteeri-tapahtumiin. Sovellus mahdollistaa lyhyempien ja ryhmäkooltaan pienempien pelien järjestämisen itsenäisesti ilman Tuoni Studion osallistumista. Sovelluksen avulla pelaajat pitävät kirjaa pelin tapahtumista sekä voivat tarkistaa oman hahmonsa tietoja.  Tavoitteena oli tuottaa taloudellista hyötyä sekä Kaski Studiolle että Tuoni Studiolle. Tarkoituksena oli yhdistää MurderApp-sovellus taustapalveluun, mikä mahdollistaa sovelluksen käytön uudella tavalla. Taustapalvelulla ja online-tuella pelaajat pystyvät vaikuttamaan enemmän pelin kulkuun, esimerkiksi käyttämällä pelin sisäisiä esineitä toisiin pelaajiin.  Sovelluksen kehityksessä käytettiin HTML, CSS ja JavaScript-ohjelmointikieliä sekä Cordova ja Sencha Touch -ohjelmistokehyksiä. Kehityksen aikana sovellusta testattiin useasti asiakkaan kanssa. Tulevaisuudessa sovellusta voidaan laajentaa lisäämällä uusia Murhamysteeri-juonia.
Opinnäytetyöni tavoitteena oli tutustua ohjelmistotuotannon vaihejakomalleihin teoriassa ja hyödyntää niitä käytännön ohjelmistoprojektissa. Teoriaosuudessa käsittelen yleisimpiä ja uusimpia vaihejakomalleja. Tutkimusosuudessa toteutan yksinkertaisen, organisaation lähiverkkoon rakennettavan vuoronvaihtoja helpottavan sovelluksen. Tarkoituksena on, että opinnäytetyön tuloksena syntyvän sovelluksen avulla luodaan uusi käytäntö sellaisille yrityksille, joissa yhteistä toimintamallia vuoronvaihtojen ilmoittamisesta ei ole. Ohjelmistoprojektissa käytettiin Scrum-mallia, joka on yksi uusimmista ohjelmistotuotannon vaihejakomalleista. Ohjelman teknisessä toteutuksessa hyödynsin HTML-kieltä sekä JavaScript-komentosarjakieltä. MySQL-tietokannan hallintaan, johon varastoidaan kaikki työntekijöiden vuoronvaihtopyyntöjen tiedot, käytin PHP-ohjelmointikieltä. Vaihejakomalleihin tutustumisen jälkeen Scrum-mallia hyödyntämällä päästiin toivottuun lopputulokseen. Sovelluksen toteutus eteni rationaalisessa järjestyksessä suunnitelmien mukaan. Sovelluksen avulla organisaatioissa työskentelevien työntekijöiden vuoronvaihtopyyntöjen ilmoittaminen saadaan helpommaksi, ja näin sovelluksen avulla todella luodaan uusi käytäntö vuorojen vaihtamiseen. Tämän opinnäytetyön perusteella Scrum-mallia voidaan suositella pieniin ohjelmistoprojekteihin.
Myyntijärjestelmän suunnittelu ja toteutus
Opinnäytetyönä tuli toteuttaa suosittelujärjestelmä SingOn Oy:n nettikaraokepalveluun. Suosittelujärjestelmän avulla pystytään keräämään tietoa käyttäjien laulamista kappaleista ja kohdistamaan ennalta määritellyn musiikkityylin tai käyttäjäluokan pohjalta sopivia vaihtoehtoja käyttäjälle laulettavaksi. Suunnitelmana oli hyödyntää valmista suosittelujärjestelmää tai vaihtoehtoisesti ohjelmoida sellainen itse. Lisäksi suosittelujärjestelmä tuli integroida SingOn-karaokepalvelun serverille, josta sitä pystyttiin ajamaan ennalta määrättyinä hetkinä. Opinnäytetyö aloitettiin perusteellisella tutkimuksella, jossa selvitettiin jo olemassa olevien suosittelujärjestelmien soveltuvuus yrityksen käyttötarkoituksiin. Vastaavasti oman suosittelujärjestelmän ohjelmoimiseen tarvittavat resurssit ja vaatimukset kirjattiin ylös. Lopuksi tehtiin yhteenveto ja suosittelujärjestelmäksi valittiin Myrrix-suosittelujärjestelmä, jonka tutkimisesta ja käyttöönotosta opinnäytetyö pääpiirteittäin muodostui.
Tiivistelmä:
Rekrytointirekisteri tietojärjestelmän kehittäminen ja ylläpito
Tiivistelmä: Insinöörityön tavoitteena oli toteuttaa asiakkaan tilaama pisteillä toimiva verkkokaupparatkaisu ja tilaustenhallintajärjestelmä. Työssä keskityttiin erityisesti Drupal-sisällöhallintajärjestelmään ja sen tarjoamaan verkkokauppalisäosaan. Työn tarkoituksena oli tarjota asiakkaalle uusi tuote, jonka avulla asiakkaan nykyinen myyntikilpailutuote saisi lisäarvoa ja näin ollen myös kasvattaisi yrityksen liikevaihtoa. Työ toteutettiin lähinnä PHP-ohjelmointikielellä ja JavaScriptille tehdyllä jQuery-kirjastolla. PHP oli luonnollinen valinta, koska Drupal on ohjelmoitu kokonaan sillä. PHP:n käyttö ilmeni siten, että myyntikilpailutuotteen ja verkkokaupan välille toteutettiin erillinen moduuli, jolla saatiin integroitua käyttäjätiedot ja käyttäjien keräämät pisteet verkkokauppaan. jQuerya käytettiin lähinnä käytettävyyden parantamiseen tilausten-hallinnassa. Insinöörityön tuloksena syntyi valmis sovellus, jossa myyntikilpailuun osallistuneet käyttäjät voivat lunastaa palkintoja keräämillään pisteillä. Pisteet toimivat niin sanotusti käteisenä verkkokaupassa. Sovellus sisälsi myös yksinkertaisen tilaustenhallinnan, jolla asiakas pystyy hallitsemaan tehokkaasti verkkokaupasta tulleita tilauksia ja tarvittaessa viestimään tilauksen tehneelle henkilölle. Asiakkaan on tarkoitus ottaa verkkokauppa käyttöön kaikissa myyntikilpailuissa, joihin tämänkaltainen palkitsemismenettely sopii.
Yrityksen sivuston uudistaminen HTML5-tekniikoin
Muistiinpano-ohjelma Ajaxia käyttäen : Web-sovellus
HTML 5 monialustakehityksessä
Web-sovelluskehitys AngularJS:llä
MVVM-malli ja JavaScript. Case: Yhteystietojen hallinta
Asiakashallinta-sovellus Elysium Solutions Oy:lle
Suosittelujärjestelmän ohjelmointi
Tiivistelmä.
@Oppimaa-ympäristö
Tilausjärjestelmän käyttöliittymän toteutussuunnitelma : case: Oval Design Oy
Sähköinen matkaraporttilomake
Käyttöliittymämoottorin toteutus Ext JS -sovelluskehyksellä
Dynaamiset www-sivut Mukkulan ala-asteen kotisivujen päivitys
Opinnäytetyön tilaajana toimi työnantajani Mowhi Oy. Tavoitteena oli luoda esittelykuntoon verkko-ohjelmisto, jolla voisi nopeasti ja helposti testata Nokia widget -sovellutuksia. Verkkosovellutus on Internetissä toimiva ohjelmisto, jota käytetään Internet-selaimella. Verkkosovellutuksen kehittämiseen käytetään alun perin verkkosivujen esittämiseen tarkoitettuja tietokonekieliä. Keskeisenä ovat XHTML-dokumentit, CSS-tyylitiedostot ja JavaScript-ohjelmointikieli, jolla saadaan sivuille vuorovaikutusta. Sovellutusten kehittämistä mobiililaitteelle on perinteisesti pidetty vaikeana ja kalliina. Matkapuhelinvalmistaja Nokia on julkaissut matkapuhelimiinsa widget-alustan, jolla matkapuhelinsovellutuksia voidaan tehdä edellä mainituilla verkkosivujen kuvaus- ja ohjelmointikielillä. Tärkeä verkkosovellutuksen osa on myös Internetissä toimivan palvelintietokoneen ohjelmiston toteuttaminen. Tietokoneella oleva palvelinohjelmisto vastaanottaa ja lähettää tietoja asiakasohjelmistolle, joka voi olla Internet-selain. Rajapintaa kutsutaan API:ksi (Application Programming Interface). Internetin nopea suosion kasvu on siirtämässä perinteisiä ohjelmistoja Internetissä käytettäväksi. Silloin käyttäjän ei useinkaan tarvitse huolehtia tiedostohallinnasta ja käyttäjän luomat tiedostot ovat saatavilla kaikilla Internetiin yhdistetyillä laitteilla. Tunnetuin esimerkki lienee Googlen kehittämä toimisto-ohjelmisto Google Docs.
TV-Compass : Monikanavainen median toisto
WWW-ohjelmointitekniikat : JavaScript- ja PHP-ohjelmointikieliä laajentavat omat luokat
Tiivistelmä: Sopimusnumeroiden hallinta -sovellus.
TV-opassivuston julkaisualusta
Pisteverkkokauppa avoimen lähdekoodin sisällönhallintajärjestelmällä
Web-kehitys ASP.NET MVC:llä
Kartta-aineistot SCATMAN Web Service -palveluun
TV-Compass : monikanavainen median toisto
Peliohjelmointi JavaScript-kirjastolla
jQuery-kirjaston hyödyntäminen JavaScript-pohjaisessa kuvagalleriasovelluksessa
Virtuaalimatkatutkimus
Tämän opinnäytetyön tutkimusaiheena on modernien ja nopeiden web-sovellusten laatiminen  HTML5-tekniikoiden avulla. Tekstissä pohditaan miksi ja miten näistä menetelmistä saadaan hyödyllisiä.  Opinnäytetyössä käsitellään sovellusten kehittämistä tekniseltä ja suunnittelun kannalta, ja mietitään web-sovellusten tulevaisuuden näkymiä niin kehittäjän kuin kuluttajankin näkökulmasta. Lisäksi tarkastellaan miten ne voivat muokata ohjelmistotalojen toimintamalleja.  Soveltavana osuutena on laadittu esimerkkisovellus  HTML5- ja JavaScript-tekniikoiden avulla.  Tämän lisäksi esitellään sovelluksille tarkoitettujen pilvipalveluiden tuomat hyödyt skaalautuvalle web-arkkitehtuurille.  Pääpaino on korkeamman tason ideoiden esilletuonnissa, eikä niinkään koodissa tai työkalujen valinnoissa. Esimerkkisovelluksessa havainnollistetaan kehitystyöhön liittyvät seikat ja tekniikoiden mahdollisuudet.
Moniperintä ja tyypitys olio-ohjelmointikielissä
Online-toiminnallisuuksien toteutus MurderApp-sovellukseen
jQuery web-sovelluksen apuvälineenä
Uuden sukupolven rakenteinen verkko-ohjelmointikieli
Web-pohjainen varastonhallintajärjestelmä
Tiivistelmä: Asiakkuudenhallintajärjestelmän kehitys Internet-ympäristöön.
Google Maps -selainsovelluksen toteutus Bing Mapsilla
Henkilöiden peilaaminen virtuaalimaailmaan
