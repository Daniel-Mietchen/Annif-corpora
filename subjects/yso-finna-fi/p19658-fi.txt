http://www.yso.fi/onto/yso/p19658 solumuovi
solumuovi solumuovi styrox vaahtomuovi
Polyuretaanisolumuovin konservointi. : Kaija Papun PI 541 (työnimi; 2012) ja Marianna Uutisen Jeesus (1993).
Polyuretaanisolumuovin konservointi : Kaija Papun PI 541 (työnimi; 2012) ja Marianna Uutisen Jeesus (1993)
Tiivistelmä: Polyuretaanisolumuovin konservointi : Kaija Papun PI 541 (työnimi; 2012) ja Marianna Uutisen Jeesus (1993). Käsittelen polyuretaani- eli PUR-solumuovin kemiaa, ikääntymistä, käytön historiaa, materiaali-ikonologiaa, konservointia ja restaurointia yleisesti. Havainnollistan aihetta kahden nykytaideteoksen avulla. Kaija Papun virkatun, luonnollisenkokoisen poliisiauton (työnimi PI 541) sisus on pehmeää PUR-eetterisolumuovia. Teos valmistuu kesäkuussa 2012 Nykytaiteen museo Kiasman näyttelyyn. Kaija Papun haastattelussa keskityin taiteilijan intentioon, teoksen merkitykseen ja materiaalikartoitukseen. Haastattelun pohjalta laadin teokselle näyttelyn aikaiset olosuhdesuositukset ja pohdin myös teoksen PUR-solumuovin aktiivista ennaltaehkäisevää konservointia. Standardipäivänvalorasituskokeen perusteella virkattu päällinen suojaa merkittävästi teoksessa käytettyä PUR-solumuovia foto-oksidatiiviselta kellastumiselta ja edelleen haurastumiselta. Toinen konservointikohteeni oli Nykytaiteen museo Kiasman kokoelmiin kuuluva Marianna Uutisen esineteos Jeesus (1993), johon kuuluvat PUR-esterisolumuovia sisältävät, vedellä täytetyssä muovivadissa kelluvat maalatut sandaalit. Teos oli näyttelykiellossa sandaalien laajan homevaurion ja PUR-solumuovisten ulkopohjien edenneen hajoamistilan takia. Tavoitteena oli saada teos puhdistettua homeitiöistä, liasta ja murentuneesta pohjamateriaalista sekä valmistaa uudet vedenkestävät ulkopohjat. Toisinnon teko tapahtui taiteilijan luvalla. Teoksen konservointi ja osittainen toisinto onnistuivat hyvin. PUR-solumuovia on käytetty taiteessa ja muotoilussa monipuolisesti 1960-luvulta lähtien ja se on edelleen suosittu materiaali. PUR-solumuovit ovat herkkiä näkyvän valon, UV-säteilyn, lämmön, kosteuden ja hapen vaikutuksesta tapahtuville kemiallisille ja fysikaalisille muutoksille. Nämä muutokset käynnistyvät usein jo valmistusprosessin aikana, ja pinnoittamattoman PUR-solumuovin odotettavissa oleva elinikä on korkeintaan noin 30 vuotta. PUR-solumuovin lyhytikäisyys ja rajalliset konservointimahdollisuudet asettavat haasteita konservaattoreille ja vaativat uudenlaista erityisosaamista. Taiteessa esiintyy myös muita polyuretaaneja, kuten erilaisia liimoja ja pinnoitteita, mutta keskityn opinnäytetyössäni lähinnä pehmeisiin ja koviin PUR-solumuoveihin.
"Mukavuutta, puhtautta ja terveyttä koteihin" : uutuuden retoriikka Superlon-tuotteiden mainonnassa 1955 -1964
Uusi muovitieto
Osta hyvä puskuri
NMC Cellofoam : lietesäiliön kelluva levykansi Laitilasta
Saarioinen : kartanosta elintarvikekonserniksi
Solumuovituotteen kuivausmenetelmät
Muotin suunnittelu- ja valmistusprosessi solumuoviteollisuudessa
Tämä opinnäytetyö tehtiin Pohjoismainen Solumuovi Oy:lle. Opinnäytetyön tavoitteena oli tehostaa tuotannossa käytettävien lämpökäsittelyuunien toimintaa. Yrityksen lämpökäsittelyuunien kapasiteetti oli koettu ajoittain riittämättömäksi tuotannon tarpeisiin. Työn tarkoituksena oli löytää keinoja, joilla uunien kuormitusta voitaisiin vähentää. Ongelmaa lähdettiin ratkaisemaan tuotannon seurannan sekä erilaisten käytännön kokeiden avulla. Seurannan aikana kerättiin tietoa prosessista sekä pyrittiin havaitsemaan mahdollisia parannuskohtia. Kerättyjen tietojen avulla saatiin määritettyä lämpökäsittelyuunien nykyinen kuormitusaste. Käytännön kokeissa tutkittiin eri muuttujien vaikutusta tuotteiden lämpökäsittelyyn. Tarkempaan tarkasteluun otettiin tuotteiden lämpökäsittelyaika sekä uunien ilmankierto. Lämpökäsittelyaikaa käsittelevissä kokeissa pyrittiin löytämään neljälle eri tuotteelle niiden optimaalinen lämpökäsittelyaika. Uunien ilmankiertoa tarkastelevassa kokeessa tutkittiin, miten uunien puhaltimien nopeudet vaikuttavat tuotteiden lämpökäsittelyyn. Työssä esitetään erilaisia ratkaisuehdotuksia, joilla uunien toimintaa voitaisiin tehostaa. Tuotannossa käytettävien häkkien mittoja voitaisiin muuttaa vastaamaan paremmin yrityksen nykyistä tuotevalikoimaa. Tällöin häkkeihin saataisiin mahtumaan enemmän tuotteita kerrallaan ja uunien kuormitusaste vähenisi. Tuotteiden jaottelua eri radoille voitaisiin tehostaa ottamalla huomioon eri tuotteiden häkkien tarpeet. Uunien oviaukkoja voitaisiin muokata, jolloin uuniin saataisiin mahtumaan enemmän häkkejä. Käytännön kokeissa saatujen tulosten pohjalta saatiin kahden eri tuotteen lämpökäsittelyaikoja lyhennettyä. Yritys voi tarkastella myös muiden vastaavien tuotteiden lämpökäsittelyaikoja, jolloin uunien kuormitusastetta voidaan vähentää merkittävästi. Ilmankiertokokeessa saatujentulosten pohjalta tultiin siihen tulokseen, että puhaltimien nopeudella olisi vaikutusta tuotteiden lämpökäsittelyyn.
HFC- ja PFC-yhdisteiden sekä SF6:n päästöjen tekniset vähentämiskeinot ja niiden kustannukset Suomessa
Sinä osaat : askartelua ja elämyksiä opetukseen, tuntisuunnitelmia Raamatun kertomusten opettamiseen
EPP-tuotteiden lämpökäsittelyprosessin optimointi
EPS rakennusten routaeristeenä
Vaahtomuovista mukavuutta : Superlon oy 1955-2005
