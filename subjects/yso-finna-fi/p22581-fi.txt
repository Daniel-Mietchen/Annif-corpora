http://www.yso.fi/onto/yso/p22581 turvallisuussuunnittelu
turvallisuussuunnittelu turvallisuussuunnittelu
Tässä opinnäytetyössä käsitellään talonrakennustyömaan työturvallisuutta työnjohtajan näkökulmasta. Työnjohto on vastuussa rakennustyömaan turvallisuudesta ja sen jokapäiväisestä toteutumisesta työmaalla. Opinnäytetyön tavoitteena oli laatia Oulun Rakennusteho Oy:lle työturvallisuuskansion runko suunnitelma- ja asiakirjoineen, mikä olisi selkeä ja helppokäyttöinen työkalu työmaan turvallisuuden johtamiseen. Opinnäytetyö aloitettiin tutustumalla Oulun Rakennusteho Oy:n aikaisempiin työturvallisuuskansioihin ja niiden sisältöön. Kansion sisältöä suunniteltaessa oltiin yhteydessä Oulun Rakennusteho Oy:n työnjohtajiin ja työturvallisuuspäällikköön. Heidän kanssaan mietittiin yhdessä, mitä asioita kansion tulisi sisältää ja miten kansion kokoaminen olisi mahdollisimman sujuvaa. Opinnäytetyön laatimisen tuloksena Oulun Rakennusteho Oy sai toimivan apuvälineen työmaan turvallisuuden hallintaan. Työturvallisuuskansio sisältää ohjeet turvallisuusseurannasta ja -suunnittelusta.
Työturvallisuus ja turvallisuussuunnittelu infra-alalla
Turvallisuusongelmat kaupunginosittain Lappeenrannan kaupungissa asukkaiden näkökulmasta
Opinnäytetyössä selvitettiin tämänhetkisiä rakennustyömailla voimassaolevia työturval-lisuusmääräyksiä ja -ohjeita. Tutkimustyön perusteella laadittiin Rakennus Luukila Oy:lle työturvallisuusaineisto, jonka tarkoituksena on helpottaa työturvallisuuden suunnittelemista ja toteuttamista rakennustyömailla. Samalla päivitettiin olemassa oleva työturvallisuusaineisto ajan tasalle. Työ rajattiin käsittelemään vain rakennusliikkeen toimenkuvaan liittyviin työturvallisuusalueisiin. Pääasiallisena lähteenä käytettiin työturvallisuuteen liittyviä lakeja ja määräyksiä. Työturvallisuusaineisto luotiin sähköiseen muotoon, jolloin mahdolliset muutokset on helppo toteuttaa.    Opinnäytetyössä käsitellään työmaan turvallisuutta päätoteuttajan näkökulmasta ja perehdytään erilaisiin velvollisuuksiin ja vaatimuksiin. Opinnäytetyössä syvennytään ennen työmaan aloittamista sekä sen aikana laadittaviin suunnitelmiin ja asiakirjoihin, joista tehtiin myös mallikaavakkeita liitteiksi. Opinnäytetyö helpottaa päätoteuttajaa luomaan turvallisen työympäristön työmaalle erilaisilla keinoilla. Suunnittelu, ennakointi ja seuranta ovat keskeisessä roolissa turvallisen työmaan hallitsemisessa ja tapaturmien vähentämisessä. Valmiiden asiakirjapohjien käyttö vähentää työmaan työtaakkaa.     Työturvallisuuteen panostetaan nykyään paljon ja sillä on merkittävä rooli rakentamisessa. Tapaturmien määrät ovat vähentyneet koska määräykset ovat tiukentuneet ja epäkohtiin on puututtu. Lisäksi on syntynyt positiivinen turvallisuuskulttuuri ja kaikkien osapuolien halu parantaa turvallisuutta. Työturvallisuus vaatii jatkuvaa seurantaa ja kehittämistä, jolloin voitaisiin saavuttaa nollatapaturman ihannetilanne. Asiasanat: työturvallisuus, turvallisuussuunnittelu, turvallisuusseuranta.
Pilot-impregnointikoneen sähköistyksen modernisointi
Suomen meripelastusseuran operaatio- ja koulutuskeskus Bågaskärin turvallisuusasiakirja
Opinnäytetyön tarkoituksena oli tehdä Tampereen seudun ammattiopistolle logistiikkaosaston Vaajakatu 13:sta olevaan koulurakennukseen pelastussuunnitelma. Rakennus otettiin käyttöön helmikuussa 2012. Tampereen ammattiopiston ja Pirkanmaan koulutuskuntayhtymä yhdistyivät vuoden 2013 alussa. Nimeksi otettiin Tampereen seudun ammattiopisto - Tredu. Uuden rakennuksen olleessa kyseessä, aiemmin tehtyä pelastussuunnitelmaa logistiikan rakennuksesta ei ollut. Pelastussuunnitelma tehtiin Pirkanmaan pelastuslaitoksen mallipohjalle. Pelastussuunnitelma tarkastettiin palotarkastajan ja Tredun Hervannan kampusalueen tekniikan turvallisuusvastaavan toimesta palotarkastuksessa 11.12.2014. Pelastussuunnitelma on tallennettu sähköisessä muodossa Tredun internetsivustolle. Liitteissä on esitetty palotarkastuspöytäkirja ja pelastussuunnitelma.
Tiivistelmä: Palo-ohjeistus LVI-suunnittelijalle asumisen uudisrakentamisessa. Tämän insinöörityön tavoitteena oli tuottaa Optiplan Oy:lle suunnittelua helpottava apuväline asumisen LVI-suunnitteluun. Työn aihe valittiin Optiplan Oy:n henkilöstölle tehtyjen henkilöhaastatteluiden perusteella. Aiheeksi valittiin palo-ohjeistus LVI-suunnittelijalle asumisen uudisrakentamisessa. Ohjeen tavoitteena oli olla mahdollisimman selkeä, havainnollinen ja helposti suunnittelutyössä käytettävä työkalu. Ohjeen tyyliä ja muotoa ei rajattu etukäteen. Palo-ohjeistuksen perustana ovat Suomen rakentamismääräyskokoelman osat E1 ja E7 sekä Risto Oksasen Ilmanvaihtolaitteistojen paloturvallisuusopas. Lisäksi työtä varten haastateltiin Helsingin kaupungin rakennusvalvontaviraston- ja pelastuslaitoksen edustajia. Insinöörityön tuloksena luotiin kahdeksansivuinen ja A3-kokoinen ohje Optiplan Oy:n LVIsuunnittelijoiden käyttöön. Teksti jäsenneltiin pienempiin osakokonaisuuksiin aiheittain. Ohje sisältää useita esimerkkikuvia ja kaavioita. Syntyneen työn avulla LVI-suunnittelijalla on mahdollista saada nopeasti käsitys palomääräysten perusvaatimuksista. Esimerkkikuvat ja –kaaviot helpottavat toisinaan vaikeaselkoisten palomääräysten ymmärtämistä.
Turvallisuussuunnitelma Hirvikosken tilalle
Patoturvallisuusopas
Työntekijät, tehokkuus ja toiminta : lähtökohdat suurkeittiösuunnitteluun
Tämän opinnäytetyön tarkoituksena on oppaan suunnittelu ravintolajärjestyksenvalvontaan. Työn on tilannut Ukemix järjestyksenvalvonta Oy, joka tulee käyttämään suunnitelmaa oppaan toteutuksessa. Opinnäytetyössä on yhdistetty ravintola- ja turvallisuusalan osaaminen.     Järjestyksenvalvojien ainoa varsinainen koulutus on lakisääteinen, 32 tuntia kestävä järjestyksenvalvojan peruskurssi. Kyseinen kurssi käsittelee pääosin lainsäädäntöä, eli järjestyksenvalvojan oikeuksia ja velvollisuuksia.     Järjestyksenvalvojan merkitys ravintolalle on kuitenkin enemmän kuin pelkkä lain velvoitteiden suorittaminen, ja ravintolan turvallisuudesta huolehtiminen. Yksityisen turvallisuusalan järjestyksenvalvojan työtehtävät voivat jopa painottua enemmän palvelun sujuvuuteen, kuin turvallisuuteen. Järjestyksenvalvoja on tärkeä osa ravintolan yrityskuvaa, joka muodostuu asiakkaiden tunteista, mielikuvista ja kokemuksista.     Opinnäytetyön tavoitteena oli kerätä tietoa siitä, mitä aihealueita oppaan tulisi sisältää ja mitä alueita siinä pitäisi erityisesti painottaa, jotta se vastaisi työelämän tarpeita. Suunnittelu aloitettiin kolmesta lähtökohdasta, jotka määrittävät oppaan sisältöä. Oppaan kohderyhmän mukaan opas tulee suunnitella toimimaan aikuisen itsenäisen opiskelun välineenä. Ensimmäinen lähtökohta suunnitteluun onkin teoria aikuisen oppimisesta. Toisena lähtökohtana on alaa ohjaava lainsäädäntö, jolle järjestyksenvalvojan työ perustuu. Kolmantena lähtökohtana on ravintola-alan näkökulma ja järjestyksenvalvonnan merkitys ravintolalle.     Suunnitelmaan on kerätty tietoa näistä kolmesta lähtökohdasta käsin. Aikuisen oppimisesta ja lainsäädännöstä on tietoa tarjolla runsaasti. Jotta ravintola-alan näkökulmasta ja ravintolajärjestyksenvalvonnan erityispiirteistä saataisiin tietoa, toteutettiin kysely alan ammattilaisilla.     Opinnäytetyön keskeisenä tuloksena on saatu tietoa siitä, mitkä osa-alueet järjestyksenvalvojan työssä ovat ravintolalle merkittäviä, ja mitä tietoja ja taitoja järjestyksenvalvoja tarvitsee vastatakseen työllään ravintolan monipuolisiin vaatimuksiin. Tulosten pohjalta on tehty alustava sisällysluettelo oppaaseen.
Rautatietunneleiden kunnossapidon riskienhallinta ja turvallisuussuunnittelu
Turvallisuussuunnittelu kaukolämpötyömailla
Työmaan turvallisuussuunnitelmat
Koulureittien vaarallisuusluokitukset : Lopen kunta
Tämän opinnäytetyön tarkoituksena on kuvailla parisuhdeväkivaltaa kokeneiden MARAK-työryhmän asiakkaana olleiden naisten kokemuksia MARAK-työmenetelmästä. Tutkimuksen tavoitteena on antaa MARAK-työryhmälle asiakkaiden kokemukseen perustuvaa tietoa työryhmän toiminnan kehittämiseen sekä lisätä tietoisuutta MARAK-työmenetelmästä. Tietoisuus edistää parisuhdeväkivallan uhreiksi joutuneiden naisten mahdollisuutta saada apua sekä nostaa esiin nimenomaan naisiin kohdistuvan väkivallan suurta osuutta tilastoissa. Opinnäytetyö on kvalitatiivinen eli laadullinen tutkimus. Tutkimusaineisto kerättiin puolistrukturoiduilla teemahaastatteluilla haastattelemalla kahta Oulun MARAK-työryhmässä mukana ollutta naisasiakasta. Aineisto analysoitiin teoriatietoa apuna käyttäen. Haastateltavat kokivat väkivallan puheeksiottamisen ja riskinarviointikyselyn hyvänä herätyksenä omalle tilanteelleen. Varsinainen MARAK-työryhmä jäi asiakkuuden aikana etäiseksi. Haastateltavat kokivat kuitenkin saaneensa paljon tukea ja apua työryhmältä asiakkuutensa aikana. Oulun MARAK-työryhmän tekemän turvasuunnitelman sisältämät ehdotukset ja suositukset koettiin hyödyllisiksi ja turvallisuuden kannalta olennaisiksi asioiksi. Opinnäytetyön tulosten perusteella voidaan todeta, että haastateltavien turvallisuus on tällä hetkellä paljon parempi kuin ennen MARAK-työryhmän asiakkuutta. MARAKin näkyvyyden ja tietoisuuden lisäämistä kuitenkin kaivattiin. Se koettiin tärkeäksi sekä tiedon jakamisen että henkisen tuen näkökulmasta. Kehittämistarpeita MARAK-työmenetelmässä ovat muun muuassa riskinarviointilomakkeiden tulkinnanvaraisuuden vähentäminen sekä asiakkaalle jaettavan kirjallisen materiaalin laatiminen.
Turvallisuus ihmisten toimintana : välineitä työpaikan turvallisuuskulttuurin kehittämiseen
Talotekniikan työturvallisuus 2000-luvulla
Liikenneturvallisuusselvitys : turvasaarekkeella varustetut liittymät
Turvallisuus puhuttaa
Turvallisuuspainotteinen kyläsuunnittelu : Esimerkki Pataveden kylältä
Turvallinen asuinalue : Tampereen Muotiala suunnitelmissa ja kokemuksissa
Koulujen kriisivalmius kriisisuunnitelmien ja rehtoreiden näkemysten valossa
Poistumisvalaistussuunnitelma
Rakennushankkeen työturvallisuus
Lapsi ja turvallisuus : Joensuun Perheentalon turvallisuuskansio
Potilasturvallisuussuunnitelma osana turvallisuusjohtamista
Tekijänoikeudet yksityisellä turvallisuusalalla : turvallisuussuunnitelman tekijänoikeussuoja
Betoni- ja teräselementtien turvallinen asennus : suunnittelu ja toteutus
Nummi-Pusulan liikenneturvallisuussuunnitelma
Tämän opinnäytetyön tarkoituksena oli tehdä alkavan työmaan yleisaikataulu, työmaan laatusuunnitelma, työmaan yleisaikataulu sekä työmaan ympäristösuunnitelma. Työn tilaajana toimi Pirkanmaan Mestari-Rakentajat Oy. Suunnitelmat tulivat käyttöön kyseiselle työmaalle. Työmaaksi valittiin As. Oy Kaukapuisto, joka sijaitsee Tampereen Kaukajärvellä. Suunnitelmat tilattiin työmaalle käyttöön rakentamisen alkuun mennessä. Suunnitelmat tilannut Pirkanmaan Mestari-Rakentajat Oy määritteli tilauksessaan asiakirjojen oltavan asianmukaisia, selkeitä ja helposti työmaaolosuhteissa ymmärrettäviä. Asiakirjoista tuli ilmetä tarvittavat tiedot ja ohjeet asianmukaiseen, sekä turvalliseen työmaan läpivientiin. Opinnäytetyön suunnitelmiin vaadittiin yhteydenpitoa ja vuorovaikutusta sekä työmaan henkilöstön, että suunnittelupuolen kanssa. Suunnitelmista tuli tilauksen mukaiset, ja ne menivät päivittäiseen käyttöön työmaalle.
Seuraavaa selontekoa silmälläpitäen
Keski-Suomen maakunnan turvallisuussuunnitelman käyttöönottaminen
Rakennustyömaan turvallisuus
Turvallisuussuunnitelma Päiväkoti Päivänpaisteeseen
Sidosryhmäyhteistyö osana nuorisotyön turvallisuussuunnittelua
Pelastusopiston turvallisuusviestinnän parantaminen turvainfovideoiden avulla
Lahden kaupungin turvallisuuskoordinaattorin tehtäväkenttä
Suunnittelun ohjaus omaperusteisessa asuntorakentamisessa tuotantovaiheen aikana
Maatilarakentamisen työturvallisuus
Päätöksiä turvallisuudesta : turvallisuus osaksi kunnan sähköistä hyvinvointikertomusta
Turvallisuuskävelyn suunnitteleminen ja toteuttaminen
Kalatalouden- ja merenkulunkoulutussäätiön turvallisuussuunnitelma
Ohjelmoitavalla logiikalla ohjatun taajuusmuuttajan turvatoiminnot
ISPS:n vaikutus laivan suunnittelussa
Opinnäytetyön tavoitteena oli antaa ohjeita ja näkökantoja IMO:n laatimaan ISPS-säännöstön vaatimien suojauskeinojen suunnitteluun. Tavoite oli tarkastella ISPS:n vaatimuksia ja sen pohjalta jo valmiita keinoja lisätä laivojen turvallisuutta, jotka vaikuttavat laivan suunnitteluun. ISPS luotiin terrori-iskujen pohjalta suojaamaan aluksia. ISPS ei määrittele, mitä keinoja käyttämällä laiva tulee suojata, vaan se kertoo, miltä laivaa tulee suojata, jolloin tulkinnan varaa jää paljon. Tavoitteena on kerätä yhteen nämä keinot ja tarkastella niiden tarkoitusta ja niihin liittyviä ohjeita sekä näkökantoja. Työn tekemiseen käytettiin Deltamarinin suunnittelijoiden, MSCHOA:n ja IMO:n käyttämiä keinoja suojata alusta. Tietoa kerättiin enimmäkseen Internet- lähteistä. Alussa pohjustetaan ISPS:n tarkoitusta ja sen aiheuttamia sääntömuutoksia. Työ on jaettu kolmeen osioon, jossa ensin tarkastellaan keinoja, jotka estävät tunkeilijoiden pääsyn alukseen satamassa. Seuraavaksi tarkastellaan keinoja, joilla estetään tunkeilijoiden pääsy alukseen merellä. Lopuksi perehdytään "linnakkeeseen" eli citadeliin, johon laivan miehistö voi perääntyä turvaan. Suojautumiskeinot vaativat päivityksiä, sillä laivaan tunkeutujat kehittävät uusia keinoja. Lisäksi laivaan tulevat suojavarusteet laitetaan sen perusteella, mitä omistaja haluaa. Suojavarusteiden määrä riippuu täysin omistajan asenteesta turvallisuuteen ja aluksen liikennöintialueesta.
Turvallisuus- ja kemikaalivirasto (Tukes) on laatinut tämän ohjeen ohjelmapalveluiden turvallisuuden edistämiseksi. Ohjeessa annetaan tietoa kyseisiin kuluttajapalveluihin liittyvästä keskeisestä lainsäädännöstä, kuten kuluttajaturvallisuuslaista (920/2011, jäljempänä KuTuL), valtioneuvoston asetuksesta eräitä kuluttajapalveluja koskevasta turvallisuusasiakirjasta (1110/2011, jäljempänä turvallisuusasiakirja-asetus) sekä valtioneuvoston asetuksesta kulutustavaroista ja kuluttajapalveluksista annettavista tiedoista (613/2004, jäljempänä tietojenantoasetus). Ohje pohjautuu Kuluttajaviraston ohjeisiin 9/2003 ohjelmapalveluiden turvallisuuden edistämisestä. Tämä ohje korvaa kyseiset aikaisemmat ohjeet. Vuoden 2012 alusta voimaan tulleen KuTuL:n mukaan kuluttajapalvelusta ei saa aiheutua vaaraa. Lain 11 §:n mukaan kuluttajapalvelun vaarallisuutta arvioitaessa huomiota voidaan kiinnittää muun muassa valvontaviranomaisten ohjeisiin ja suosituksiin. Valvontaviranomainen voi käyttää tätä ohjetta ohjelmapalveluiden vaatimustenmukaisuuden arvioinnin apuna. Ohjeen tarkoituksena on lisätä ohjelmapalveluiden turvallisuutta ja tehostaa KuTuL:n mukaista turvallisuuden valvontaa sekä ennaltaehkäistä onnettomuuksia ja tapaturmia. Ohje on kohdistettu erityisesti toiminnanharjoittajille ja KuTuL:n mukaisille valvontaviranomaisille. Myös muut erityisviranomaiset ja tahot voivat käyttää ohjetta apunaan. Ohje sisältää suoria lainauksia velvoittavasta lainsäädännöstä. Suorat lainaukset lainsäädännöstä esitetään kursiivilla. Viranomaisohje ei ole oikeudelliselta luonteeltaan lainsäädännön tavoin sitova. Se kuvastaa Tukesin näkemystä siitä, miten kuluttajaturvallisuuslainsäädännön vaatimukset voidaan täyttää. Ohjeessa esitetyt näkemykset tarjoavat toiminnanharjoittajalle esimerkkejä ja vaihtoehtoja toimia turvallisesti. Toiminnanharjoittajan on mahdollista täyttää lainsäädännön vaatimukset myös muilla tavoin.
Uuden rikoksentorjuntaohjelman jalkautus käynnistyi Vaasasta
Päivähoidon turvallisuuskartoitus kuntayhtymä Kaksineuvoisessa
Koneturvallisuus osana sähkösuunnittelua
Työturvallisuuden kehittäminen säästää ihmishenkiä, parantaa työkykyä ja terveyttä sekä työviihtyvyyttä. Työturvallisuuteen panostaminen vaati yritykseltä tahtoa. Alussa tehtävät satsaukset ovat kuitenkin ajallisesti ja rahallisesti suhteellisen pieniä verrattuina sairauspoissaolojen ja työtapaturmien aiheuttamiin kustannuksiin. Turvallisuussuunnitteluun aloittamisen jälkeen, kun työturvallisuuteen liittyvät prosessit ovat muuttuneet rutiineiksi ja turvallisuussuunnitelma otetaan mukaan luontevana osana työmaasuunnittelua, jäävät turvallisuussuunnittelun vaiva hyvin huomaamattomaksi. Tiukkenevien normien ja jokaisen omaksi parhaaksi tulisikin jokaisessa rakennusyrityksessä ottaa käyttöön turvallisuussuunnitelma, henkilösuojainten säännönmukainen käyttö ja hankinta, TR-mittaus tai vastaavan työkalun hyödyntäminen sekä suunniteltu työmaaperehdytys. Tämän opinnäytetyön ohjeita seuraamalla on helppo oppia työturvallisuuden kehittämisen tärkeimmät kohdat. Opinnäytetyö antaa yritykselle valmiudet turvallisuussuunnittelulle, työsuojainten oikeaoppiselle käytölle, TR-mittaukselle ja järjestelmälliselle työmaaperehdyttämiselle.
Meri-Lapin liikenneturvallisuussuunitelma
Tie turvallisempaan huomiseen : sisäisen turvallisuuden ohjelman hyvät käytännöt
Työturvallisuuskoulutus Tampereen ammattikorkeakoulussa
Liikeyritysten sitouttaminen kauppakeskuksen turvallisuusjohtamiseen
Turvallisuussuunnitelmien käyttöönotto Marrak Oy:n työmailla
Rakennustyömaan turvallisuuden hallinta
Kauppakeskuksen evakuointisuunnittelu
Direktiivien mukainen koneensuunnittelu ja valmistus
Naisasiakkaiden kokemuksia MARAK-työmenetelmästä Oulussa : "Se on meille niin tärkeää, että pysyy hengissä"
Tapahtuman turvallisuus ja lupa-asiat
Selonteko, kriisinhallinta ja internet
Meri-Lapin matkailualueen turvallisuuden kehittäminen
Ajatuksia puolustusvoimien turvallisuustoiminnasta
Asukasturvallisuussuunnitelma asumisyksikkö Puhtiin
Oulun Vasikkasuon maa-aineskeskuksen tuotanto
Palokatkosuunnittelu korjausrakentamisessa
Suomi Meloo -tapahtuman turvallisuuden kehittämissuunnitelma
Mistä on turvallisuuskulttuuri tehty? : Turvallisuuskulttuurin muodostumisen keinot ja esteet uudessa ydinvoima-alan organisaatiossa
Kulttuurihistoriallisesti arvokkaan kohteen turvallisuus- ja pelastussuunnitelman laadinta
Helsingin kaupungin turvallisuussuunnitelma 2011-2014 : tiivistelmä
Tapahtumaturvallisuus - tietopaketti ja työkalu pienen kokoluokan tapahtumien turvallisuussuunnitteluun
Leikki- ja skeittipaikkojen omavalvontajärjestelmä 2012.
Oppaan suunnittelu ravintolajärjestyksenvalvontaan
Ohjelmapalveluiden turvallisuuden edistäminen : Tukes-ohje 2/2015
"Turvallisuus on itsestäänselvyys, mutta se ei synny tyhjästä" : opettajien näkemyksiä turvallisuuskulttuurista ja sen kehittämisestä ammatillisessa oppilaitoksessa
Toiminnallisen opinnäytetyön tarkoituksena on ollut luoda turvallisuuskansio Liedossa sijaitsevalle päiväkoti Hattu-maakarille sekä järjestää koko päiväkodin yhteinen poistumisharjoitus sisältäen paloturvallisuuteen liittyvän perehdytyksen lapsille toiminnallisin menetelmin. Opinnäytetyö on rakenteeltaan kaksiosainen. Se koostuu produktista ja siihen liittyvästä luomisprosessista sekä toiminnallisen osuuden kuvaamisesta ja sen analysoinnista. Turvallisuuskansiota on työstetty päiväkodin henkilökunnan kanssa ja sen tavoitteena on ollut selkeä ja helppolukuinen ulkoasu. Kansion luomisessa on huomioitu valtakunnalliset linjaukset, Liedon kunnan omat ohjeistukset sekä yksikkökohtaiset säännöt ja käytännöt.    Perehdytyksen tarkoituksena on ollut antaa lapsille toimintamalleja tulipalon sattuessa ja saada lapset pohtimaan tulen vaaroja. Toiminnallisten tuokioiden suunnittelussa ja toteutuksessa on huomioitu lasten ikä ja oppimiskyky. Toiminnassa on käytetty lapsia osallistavia harjoitteita satua ja leikkiä hyödyntäen. Poistumisharjoituksen tarkoituksena on ollut sekä lasten että henkilökunnan opastaminen turvalliseen poistumiseen hätätilanteessa. Tavoitteena on ollut  myös laatia toimiva pelastautumissuunnitelma päiväkodin käyttöön osana turvallisuuskansiota.  Kirjallista sekä suullista palautetta on kerätty toimeksiantajalta, päiväkodin henkilökunnalta ja lapsilta sekä heidän vanhemmiltaan. Annettujen palautteiden perusteella voidaan todeta, että työelämäkumppanin tarpeisiin turvallisuuskansion osalta on pystytty vastaamaan ja toiminta on antanut lapsille sekä henkilökunnalle tietoa ja harjoitusta tuliturvallisuudessa ja pelastautumisessa.
Varastoalueen turvallisuussuunnittelu
Yritysturvallisuuden kartoitustutkimus : kohdeorganisaationa Verification Services
Lasten tapaturmat Vaasan kaupungin varhaiskasvatuksessa 2011 - 2013
Kouluturvallisuuden tarkastelua moniammatillisesta näkökulmasta
Joukkoliikenteen turvallisuusstrategia 2012-2016
Naisasiakkaiden kokemuksia MARAK-työmenetelmästä Oulussa
Päijät-Hämeen turvallisuussuunnitelma 2014 : toimenpide-ehdotuksia arjen turvallisuuden lisäämiseen
Turvallisten paikkojen kaupunki
Rovaniemen matkailualueen turvallisuuden kehittäminen
Turvallisuus ei ole leikin asia : leikkipaikkojen turvallisuus yleisesti, Turun alueella sekä tietokoneavusteisen ohjelmasovelluksen toimintojen suunnittelussa
Kiinteistö- ja toimitilaturvallisuuden kehittäminen kohdeorganisaatiossa
Ulkoliikuntapaikkojen turvallisuus : tietopaketti ulkoliikuntapaikkojen turvallisesta suunnittelusta ja ylläpidosta
Utsjoen matkailualueen turvallisuuden kehittäminen
Opinnäytetyön tavoitteena oli laatia turvallisuusasiakirja Suomen meripelastusseuran operaatio- ja koulutuskeskukseen Bågaskäriin. Bågaskär sijaitsee Inkoon saaristossa. Lisäksi opinnäytetyö käsittelee turvallisuusasiakirjan työstämistä sekä aktiviteettimatkailun alalla työskentelevän oppaan toimintaa asiakasryhmien turvallisuuteen liittyen. Opinnäytetyössä käsitellään myös käytännön ohjeita, joita kouluttajat ja oppaat voivat käyttää ryhmiensä kanssa edistääkseen turvallista toimintaa. Nämä käytännön ohjeet perustuvat teoriaan ja tekijän kokemukseen ryhmien turvallisesta opastamisesta.   Turvallisuusasiakirjan tekemistä varten haastateltiin Suomen meripelastusseuran kouluttajia ja työntekijöitä sekä seurattiin koulutustoimintaa Bågaskärissä. Tällä tavalla kerättiin tarpeeksi tietoa, jotta voitiin luoda uusi turvallisuuskulttuuri operaatio- ja koulutuskeskukseen. Turvallisuusasiakirja on luovutettu toimeksiantajalle elokuussa 2010. Meripelastusseura on tyytyväinen uuteen turvallisuuskulttuuriin ja haluaa jatkaa koulutuskeskuksensa ja koulutustoiminnan turvallisuuden kehittämistä.
Visuaaliset rajapinnat ajoneuvon kuljettajalle
Haapaveden liikenneturvallisuussuunnitelma 2014
Tavoitteet todeksi : tieliikenteen turvallisuussuunnitelma vuoteen 2014.
Opinnäytetyön tavoitteena oli tehdä Muhoksen kunnalle leikkipuistojen kehittämissuunnitelma, jota varten kartoitettiin leikkipuistoissa olevat leikkivälineet, kalusteet ja varusteet sekä selvitettiin kunnan leikkipuistojen kuntoa ja käyttöastetta. Työn tilaajana oli Muhoksen kunnan tekniset palvelut. Tietopohjaa kehittämissuunnitelmaa varten saatiin maastokäynneiltä ja kyselystä. Kuntalaisille ja leikkipuistojen käyttäjille suunnattiin avoin Internet-kysely, jolla selvitettiin mielipiteitä kunnan leikkipuistojen nykytilanteesta ja kyselyn tulosten pohjalta tehtiin myös kehittämisehdotuksia. Maastokäyntien avulla listattiin leikkivälineet, kalusteet ja varusteet sekä kiinnitettiin huomiota turvallisuusasioihin ja viihtyvyyteen. Muhoksen kunnan leikkipuistot ovat hyvässä tai kohtuullisessa kunnossa ja ne ovat myös suurimmaksi osaksi hyvin tai kohtuullisesti hoidettu. Leikkipuistot mielletään turvallisiksi ja niitä käytetään runsaasti. Osassa leikkipuistoista on hieman parantamisen varaa niin turvallisuuden kuin viihtyvyydenkin osalta. Suurimpana riskinä kaikissa kunnan leikkipuistoissa koetaan puutteellinen valaistus. Opinnäytetyön tuloksena syntyi kunnan leikkipuistoja koskeva kehittämissuunnitelma, jossa on kehittämisehdotuksia sekä ehdotukset poistettavista leikkipuistoista. Kehittämissuunnitelma sisältää kehittämiskortit jokaisesta kunnan leikkipuistosta. Kehittämissuunnitelma antaa kunnan työntekijöille mahdollisuuden parantaa kunnan leikkipuistoverkostoa, tehdä leikkipuistoista turvallisempia ja parantaa niiden viihtyvyyttä.
Turvallisuussuunnitelma SM-suunnistuskilpailuun
"Pelastusharjotuksia vois pitää"   : Turvallisuussuunnitelman laatiminen osana oman työn kehittämistä
Harjoituspankki
Betoni- ja teräselementtien turvallinen asennus : Suunnittelu ja toteutus
Turvallisempaan huomiseen Lounais-Suomessa : sisäisen turvallisuuden alueellinen toimeenpanosuunnitelma (2013)
Työmaan turvallisuuskansio
Sallan matkailualueen turvallisuuden kehittäminen
Tämän kehittämistyön tavoitteena oli kehittää kohdeorganisaation kiinteistö- ja toimitilaturvallisuutta. Kehittämistyön tueksi selvitettiin, millainen kiinteistö- ja toimitilaturvallisuus kohdeorganisaatiossa on ja miten sitä perehdytetään henkilöstön näkökulmasta. Tämän tueksi kartoitettiin henkilöstön näkemyksiä kohdeorganisaation turvallisuuskulttuurista. Tässä kehittämistyössä tutkimusmenetelmä oli laadullinen ja lähestymistapana käytettiin tapaustutkimusta. Tiedonkeruumenetelmänä käytettiin teemahaastatteluja, jotka tehtiin tammi-helmikuussa 2015. Teemahaastatteluun valikoitui kolme esimiestä ja kolme työntekijää kohdeorganisaation henkilöstöstä. Teoreettinen viitekehys muodostui yritysturvallisuuden osa-alueista, joista tärkeimpänä osa-alueena kiinteistö- ja toimitilaturvallisuus, sekä turvallisuusjohtamisesta ja perehdyttämisestä kohdeorganisaation toimipaikoissa. Kehittämistyön tuloksena saatiin selville, että kohdeorganisaatiossa on tarvetta kiinteistö- ja toimitilaturvallisuuden kehittämiselle. Kohdeorganisaatiossa ovat turvallisuuteen liittyvät yhtenäiset ohjeet ja toimintamallit vasta rakentumassa. Turvallisuusohjeistuksia on tehty, mutta varsinaista kiinteistö- ja toimitilaturvallisuusohjetta ei ole laadittu kehittämistyön osoittamassa laajuudessa. Myöskään kohdeorganisaation henkilöstöä ei ole systemaattisesti perehdytetty kiinteistö- ja toimitilaturvallisuuteen liittyviin seikkoihin. Kehittämistyön lopputuloksena syntyi kehittämisehdotuksia, jotka voisivat edistää kiinteistö- ja toimitilaturvallisuutta esimerkiksi perehdyttämisen, turvallisuusohjeistuksen ja henkilöstön kouluttamisen keinoin.
Liikennevalojen suunnittelu : LIVASU
Turvallisuus- ja puolustuspoliittinen selonteko : arvio menettelytavan toimivuudesta
Liikenneonnettomuudet Riihimäellä
Valaistus työturvallisuuden ja ergonomian edistäjänä
Tapahtumaturvallisuuden hallinta - Painin Olympiakarsinta 2012
Asiakasväkivaltatilanteet ja niiden uhka henkilöstön kokemana : Turvallisuusjohtamisen kehittäminen Tammelakeskuksen terveysasemalla
Kuljettimien turvallisuussäädökset
Hausjärven, Hyvinkään, Lopen ja Riihimäen turvallisen ja kestävän liikkumisen suunnitelma
Tämän opinnäytetyön tavoitteena on tehdä yhtenäiset toimintaohjeet rautatietyömaalla toimimiselle. Opinnäytetyö sisältää rautatietyömaan laadunvarmistuksen, työn tekemiseen vaaditut pätevyydet sekä turvallisuuspätevyydet. Lisäksi opinnäytetyöhön on kirjattu rautatietyömaan turvallisuusohjeita ja -määräyksiä. Rautatietyömaan tekniset vaatimukset on tierakentamisen tavoin kirjattu Infra RYL 2006 -ohjeeseen. Ohje keskittyy kuitenkin enemmän varsinaisen työn tekemiseen ja sen lopputuloksen laatuvaatimuksiin. Rautatietyömaalla onmonia turvallisuusohjeita, jotka urakoitsija työn alkaessa selvittää urakka-asiakirjojen mukaisesti. Nämä ohjeet on pyritty keräämään tähän opinnäytetyöhön, jotta uuden rautatieurakan alkaessa on mahdollista saada kokonaiskäsitys siitä, mitä kaikkia asioita sisältyy urakka-asiakirjoihin sisältyviin turvallisuusohjeisiin. Rautatietyömaan työturvallisuutta pyritään parantamaan ehkäisemällä turvallisuusriskejä jo etukäteen. Työmaalla toimimiseen on määrätty pätevyysvaatimuksia, jotka liittyvät sekä työn tekemiseen että turvallisuuteen. Opinnäytetyössä kerrotaan riskienhallinnan menetelmistä sekä esitellään pätevyysvaatimukset pääpiirteittäin. Rautatietyömaalla on useita turvallisuusohjeita ja -määräyksiä, joilla varmistetaan turvallinen liikennöinti radalla sekä yksittäisen työskentelevän henkilön työturvallisuus. Kaikesta radalla tai sen lähistöllä tehtävästä työstä tulee ilmoittaa etu-käteen. Tässä opinnäytetyössä selvennetään lupa- ja ilmoituskäytäntöä sekä eritellään rautatielle määrättyjä turvallisuusohjeita. Tämä teos on tarkoitettu työkaluksi päivittäiseen käyttöön. Työ sisältää tärkeimpiä asioita rauta-tietyömaalla toimimiseen laadukkaan lopputuloksen saamiseksi sekä turvallisuuden säilyttämiseksi. Lisäksi työ on itsessään valmis perehdytysaineisto ratatyömaalla toimimiseen yleisellä tasolla.
Levin matkailualueen turvallisuuden kehittäminen
Yksityisen helsinkiläisen lääkäriaseman päivystys- ja asiakaspalveluhenkilökunnan turvallisuustuntemus
The Winterfest09 oli tapahtumana ainutlaatuinen sisätilafestivaali Porvoon Taidetehtaalla. Sitä varten perustettiin erillinen työryhmä HAAGA-HELIAn opiskelijoista, jotka yhdessä muodostivat toimivan kokonaisuuden. Kaksipäiväiselle festivaalille arvioitiin kävijämääräksi noin 1500 vierailijaa, josta kuitenkin todellisuudessa jäätiin reilusti. Yleisötapahtumaa varten järjestäjän oli laadittava tapahtumaa koskeva turvallisuussuunnitelma  sekä selvittää muut mahdolliset lain vaatimat toimenpiteet. Tilaisuudessa  riskit ja mahdolliset ongelmat pyritään kartoittamaan mahdollisimman tarkasti, jotta vältyttäisiin ongelma- sekä vaaratilanteista. Turvallisuussuunnitelma luotiin The Winterfest09  tapahtumaa varten, joka järjestettiin 6. – 7. helmikuuta 2009 Porvoon taidetehtaalla. Turvallisuussuunnitelma rajattiin Taidetehtaaseen sekä sen lähipiiriin. Turvallisuussuunnitelman luomisesta vastasin itse ja sen tarkoituksena oli varmistaa vieraiden, artistien sekä työntekijöiden turvallisuus tapahtuma-alueella. Turvallisuussuunnitelmaa laatiessa olin yhteydessä pelastusviranomaisiin sekä erillisiin turvallisuusyrityksiin riskianalyysiä kartoittaessa. Näiden tietojen pohjalta rakensin tapahtumaa varten toimivan sekä kattavan turvallisuusohjeistuksen, riskianalyysin sekä turvallisuussuunnitelman, joka päätyi Porvoon palolaitoksen koulutusmateriaaliksi. Lupa-asioihin perehtymisessä olin yhteydessä Porvoon viranomaisiin ja selvitin yksityiskohtaisesti, mitä tapahtumassa on tarkoitus tapahtua. Näiden tietojen valossa keskustelumme viranomaisten kanssa johti oikeiden lupien hakemiseen sekä myöhemmin hyväksymiseen. Hakemus piti sisällään arvion vierailijamäärästä, tiedot elintarvikeluvista, tapahtumavakuutuksen, tiedot anniskeluoikeuksista, turvallisuussuunnitelman, varsinaisen viranomaishakemuksen,  meluhaittailmoituksen sekä tiedot järjestysmiehistä.
Rakennustyömaan työturvallisuus
Tämän opinnäytetyön lähtökohtana on näkemys, että yritysten turvallisuustoiminnassa on jatkuvasti parannettavaa ja kehitettävää. Opinnäytetyö tehtiin toimeksiantona Nokian Verification Services Salon (VSS) yksikölle kevään ja syksyn 2011 välisenä aikana ja sen tavoitteena on ollut kartoittaa VSS-yksikön nykyinen turvallisuustaso ja löytää mahdollisia kehitysalueita. Tarkastelun kohteiksi valittiin yritysturvallisuuden osa-alueilta toimitilaturvallisuus, tietoturvallisuus ja henkilöturvallisuus. Aiheen valintaan vaikuttivat Nokia konsernissa tapahtuneet organisaatio- ja muut yhteistyökuvioihin liittyvät muutokset. Muutokset liiketoimintaa koskevilla alueilla vaativat muutoksien tekemistä myös turvallisuusjohtamisen saralla. Opinnäytetyön tekijän asema VSS organisaation tuotepäällikkönä antoivat myös hyvät edellytykset turvallisuustutkimuksen tekemiselle. Tähän opinnäytetyöhön valittiin tutkimusotteeksi kvalitatiivinen eli laadullinen tutkimus ja keskeiseksi tutkimusmenetelmäksi kyselytutkimus. Tutkimuksen aineisto kerättiin turvallisuuskyselyn sekä erillisten keskustelujen avulla. Vastaajiksi valittiin VSS:n omaa henkilökuntaa tuotannon eri osa-alueilta sekä paljon yhteistyötä VSS:n kanssa tekeviä henkilöitä Nokian tuoteprojekteista. Turvallisuuskyselyn lisäksi tutkimusaineistoa kerättiin myös havainnoinnin, asiantuntijakeskustelujen sekä kirjallisten aineistojen kautta. Opinnäytetyön tulokset heijastavat teoriaosuudessa käsiteltyjä yritysturvallisuuden eri osa-alueiden ja hajautetun organisaation yhteydessä esiin nousseita ilmiöitä ja erityispiirteitä. Nokia, kuten muutkin yritykset, joutuvat yhä suurempien haasteiden eteen kun liiketoimintaa ei voida enää harjoittaa vain länsimaissa, vaan toimintaa on pakko siirtää yhä laajemmalle alueelle. Selviytyminen kiihtyvällä nopeudella muuttuvilla markkinoilla vaatiikin, että organisaatiot ja toimintatavat kehittyvät muutosten mukaisesti sekä yritysturvallisuudesta huolehtiminen otetaan osaksi yritysten päivittäistä liiketoimintaa. Opinnäytetyön tutkimustulokset ja johtopäätökset luovutetaan VSS:n johtoryhmälle ja Nokian Corporate Security osastolle. Nokian pyynnöstä osa opinnäytteestä tullaan määrittelemään salaiseksi, koska työn tutkimusosuus sisältää turvallisuuden kannalta luottamuksellista informaatiota (Company Confidential). Tämä tutkimus sisältää 45 sivua luottamuksellista aineistoa, nämä sivut on poistettu julkisesta versiosta.
Ammatillisen oppilaitoksen logistiikkaosaston pelastussuunnitelma
Teoilla tuloksiin : sisäisen turvallisuuden ohjelman tulokset
Vaaksa vaaraa : museo vaatii turvallisuussuunnitelman
Palo-ohjeistus LVI-suunnittelijalle asumisen uudisrakentamisessa
Paineet yritysturvallisuuteen kasvavat
Tunturi-Lapin liikenneturvallisuussuunnitelma : liikenneympäristö ja liikenneturvallisuustyön organisointi
Kovahitsausautomaatin mekaniikkasuunnittelu
Tässä opinnäytetyössä selvitetään kuinka lait ja asetukset, Suomen rakentamismääräyskokoelman määräykset ja ohjeet sekä työsuojelupiiri ohjaavat rakennustyömaan turvallisuuteen liittyvien töiden ja työvaiheiden suunnittelua ja mitä kirjallisia esityksiä rakennuttajan ja pääurakoitsijan on laadittava ennen rakennustyön aloittamista jo suunnitteluvaiheessa sekä rakentamisen aikana toteutusvaiheen alussa.  Opinnäytetyössä käydään läpi rakennuttajan ja päätoteuttajan velvollisuudet ja selitetään rakennuttajan laadittavaksi kuuluvan turvallisuusasiakirjan sekä sen perusteella pääurakoitsijan laadittavaksi kuuluvan turvallisuussuunnitelman tarkoitus ja sisältö. Lisäksi työssä selitetään rakennuttajan turvallisuussuunnitteluun liittyvät kirjalliset esitykset käynnistys- ja toteutusvaiheessa sekä niiden tarkoitus ja sisältö. Selvityksen perusteella saatiin hyvä käsitys siitä, kuinka paljon asiakirjojen laadinta työllistää ennen rakentamisen aloitusta sekä rakentamisen alkuvaiheen aikana, jolloin tämän opinnäytetyön kaltaiset ohjeet helpottavat tarvittavan tiedon etsinnässä ja ennen kaikkea selittävät miksi suunnitelmia tulee rakennustyömaalla.
Suonenjoen Moottoriurheilukeskuksen asiakirjojen päivittäminen
Riskinkartoitus ja -arviointi, turvallisuussuunnitelman laatiminen ja suunnitelman toteutumisen arviointi Lohja Junior Games 2012-tapahtumaan Länsi-Uudenmaan Urheilijoille
Maarakennustyömaan työturvallisuussuunnitelma
10 pientä minuuttia
Turvallisuutta suunnittelemassa : turvallisuuskansion luominen ja pelastautumissuunnitelmaan tutustuttaminen
Pelastuslaitoksen tuki kuntien varautumisessa - Keski-Uudenmaan pelastuslaitos
Imatran seudun liikenneturvallisuussuunnitelma
Turvallisuusosaamisen kehittäminen Meilahden tornisairaalan röntgenosastolla
Soraset Yhtiöt Oy:n yhtenäiset toimintaohjeet ratatyömaalle
Paikallisen turvallisuussuunnittelun tilannekatsaus
Työssä käsitellään Metso Minerals Oy:n ohjausjärjestelmien tuotekehitysprosessin kehittämistä ja sisällyttämistä toiminnanohjausjärjestelmään ja sitä kautta yrityksen toimintakäsikirjaan. Tutkimusongelmana oli toimintajärjestelmässä kuvatun tuotekehitysprosessin käytännön ongelmat ohjausjärjestelmäkehityksessä ja sovelluskehityksen erityispiirteiden tuntemattomuus organisaatiossa. Yleinen tuotekehitysprosessi on luotu koneiden ja laitteiden tuotekehitykseen ja se ei sellaisenaan palvele ohjausjärjestelmien kehittämistä parhaalla mahdollisella tavalla. Tästä syystä automaatiosuunnittelulle on jo aiemmin luotu erillinen, paremmin sovelluskehitystä ja ohjelmointia tukeva, mutta kuitenkin ylemmän tason päätöksentekomalliin sopiva prosessikuvaus. Tämän työn tavoitteena oli kehittää tätä prosessia niin, että se vastaa paremmin yrityksen nykytarpeita. Lähtökohtana oli, että uusi prosessimalli sisältää myös aiemmin erillisen turvallisuussuunnitteluprosessin. Työssä tutkittiin laajalti alan kirjallisuutta niin prosessien kehittämisen, ohjelmistokehitysprosessien kuin laatujohtamisenkin näkökulmasta. Nykytilatutkimus aloitettiin tutkimalla nykyisiä yrityksen käytössä olevia prosessimalleja ja toimintajärjestelmää. Tämän jälkeen yrityksen sisällä suoritetttiin haastatteluja, joihin osallistui ihmisiä eri osastoilta, kuten automaatiosuunnittelu, mekaaninen suunnittelu, projektijohto ja prosessien kehitys -osastoilta. Lisäksi suoritettiin toisen yrityksen tuotekehitysprosessin arvionti sen ominaisuuksista. Nykyisen ohjausjärjestelmien kehitysprosessin maturiteetti määritettiin projektinjohtamisen osalta hyödyntäen standardoitua menetelmää. Tämän avulla voitiin selvittää prosessin hyvyys yhden aliprosessin osalta ja voitiin verrata sen suorituskykyä vertailuarvoihin. Työn tuloksena kehitettiin prosessimalli, joka tukee yrityksen ohjausjärjestelmäkehitystä paremmin. Uusi prosessimalli kattaa turvallisuussuunnittelu- sekä tuotemuutosprosessit ja vastaa yleisesti paremmin ohjausjärjestelmäkehityksen tarpeita. Sen lisäksi uudessa mallissa kiinnitettiin huomiota projektijohtamiseen ja erityisesti projektin asettamiseen. Uudessa mallissa työmäärä jakautuu tasaisemmin, mikä helpottaa päätöksentekoa eri vaiheissa sekä johtaa tarkempiin suunnitelmiin. Lopuksi kuvattiin tapa, jolla uusi prosessimalli tulisi liittää osaksi yrityksen toimintajärjestelmää.
Hiljainen hälytys : yhteiskunnan häiriötilanteiden hallinnan tila vuosina 2012-2014
Tiivistelmä.
Rakennusalan tuotannon suunnittelu vaatii jatkuvaa työturvallisuusasioiden huomioon ottamista. Työturvallisuusmääräykset velvoittavat rakennushankkeen eri osapuolia ottamaan työturvallisuuden huomioon toiminnoissaan. Työturvallisuuden merkitys osana tuotannon suunnittelua on kasvanut vuosi vuodelta merkittävästi. Työturvallisuus tulee ottaa huomioon korjausrakennushankkeen alusta alkaen aina toimeksiantojen laadinnasta rakennesuunnitteluun. Tähän työhön on koottu eri osapuolten velvollisuudet julkisivukorjaushankkeessa siten, että näiden ohjeiden mukaan korjausrakennustyöt voidaan suorittaa turvallisesti. Osana tätä työtä on laadittu riskienarviointi, jossa on pyritty selvittämään Jalora Oy:n työmailla tyypillisiin työvaiheisiin liittyvät riskit. Riskienarvioinnin perusteella pystytään tunnistetut vaarat ja niihin liittyvät työvaiheet suunnittelemaan siten, ettei kenellekkään työhön osallistuvalle aiheudu kohtuutonta vaaraa. Kesäkuun alussa 2009 astui voimaan valtioneuvoston asetus rakennustyön turvallisuudesta. Suurin osa tämän työn ohjeista perustuvat tämän asetuksen pohjalta kirjoitettuun Rakennustöiden työturvallisuusmääräykset selityksineen oppaaseen.
Tässä opinnäytetyössä käsitellään suunnittelun ohjausta erityisesti omaperusteisella urakointimuodolla tuotetussa asuntorakentamisessa. Työssä käsitellään omaperusteisen urakoinnin käsitettä ja sen eri muotoja sekä miten kyseinen urakointimuoto on muodostunut nykypäivän Suomessa hallitsevaksi erityisesti asuntotuotannossa. Tarkastelun kohteena ovat suunnittelijoiden tehtävät tuotantovaiheen aikana ja se miten suunnittelua ohjataan rakennustyön aikana sekä mitä välineitä tuotannon toimihenkilöillä on suunnittelun ohjaukseen.  Huomiota kiinnitetään myös lisä- ja muutostöiden vaikutukseen tuotantoon ja suunnitteluun. Työssä tutkitaan lisä- ja muutostöiden tuomia haasteita eri suunnitelmien yhteensovittamiseen ja niiden vaikutuksia tuotantoaikatauluun. Myös työturvallisuuskysymykset suunnittelun ohjauksessa on nostettu esille. Toimeksiantajana opinnäytetyössä toimi YIT Rakennus OY.
Asuinkiinteistön turvallisuus : asunto-osakeyhtiö Ukonlinnan pelastussuunnitelma
Rakennushankkeen turvallisuussuunnittelu
Työmaan aluesuunnitelman sisältö ja merkitys työmaan työturvallisuuteen ja talouteen
Tiivistelmä: Työn aiheena on tutustua työturvallisuuteen viimeisimmän kymmenen vuoden ajanjaksolla. Tavoitteena oli tehdä työn tilaajalle Insinööritoimisto Entalconille työturvallisuussuunnitelma. Aluksi selvitettiin Suomessa käytössä oleva työturvallisuuden tasojaottelu, joka ilmaisee eri sopimusten ja säädösten sitovuuden ja noudatusjärjestyksen. Jaottelu on tehty sitoviin ja ei-sitoviin kategorioihin. Sitovia ovat lait sekä viranomaismääräykset, kun ei-sitoviin kuuluu niin hyväksyttyjä käytäntöjä, epävirallisia ohjeita sekä yritysten sisäisiä menetelmiä. Tämän jälkeen tutustuttiin LVI-alan näkökulmasta olennaisiin osiin. Lisäksi tutustuttiin TR-mittaukseen, joka on yleisin käytössä oleva tapa mitata työturvallisuutta absoluuttisesti työmailla ja vertailla nykytilannetta menneeseen. TR-mittaus rakentuu useasta osasta, joka työmaalla, usein viikoittain, kirjataan ylös ja lasketaan TR-prosentti. Liitteenä on myös esitetty esimerkiksi täytetty mittauspöytäkirja. Otettiin myös kattavasti selvää 2000-luvulla tapahtuneista työtapaturmista sekä rakentamisen sektorilla, kuin myös muilla aloilla. Kiinnitettiin myös erityistä huomiota työmatkatapaturmiin, joita ei äkkiä miellä yleisesti työtapaturmiksi. Työ toimii hyvin pintapuolisena katsauksena työturvallisuuteen etenkin talotekniikan osalta ja toimii ohjeena työmaakierroksia aloittaville nuorille suunnittelijoille sekä myös asentajille. Työn ohella tehty työturvallisuussuunnitelma antaa yksinkertaistetun kuvan rakennusliikkeillä käytössä olevien turvallisuussuunnitelmien luonteesta.
Puolustusvoimat ja uhkamallien uskottavuus
Liikenneympäristö kohentuu : tuore liikenneturavllisuussuunnitelma linjaa toimenpiteet Rantsilassa
Muhoksen kunnan leikkipuistojen kehittämissuunnitelma
Rikosseuraamuslaitoksen työ lisää yhteiskunnan turvallisuutta
Rakennusyrityksen työturvallisuuden kehittäminen
Yhdistyksen turvallisuusasiakirjan laatiminen
As Oy Kirjokulman logistiikka- ja turvallisuussuunnitelma
Turvallisuusasiakirja autourheiluyritys Matikaisen Lomaparatiisi Ay:lle
Työmaan tekniset suunnitelmat
Peruskoulujen turvallisuustyön kehittämistarpeita : sirpaleisuudesta kokonaisuuden hallintaan Tutor - turvallisuustoiminnan riskienarviointimallin avulla
Helsingin kaupungin turvallisuussuunnitelma 2011-2014
Sisäisestä turvallisuudesta on huolehdittava
Työturvallisuus jukisivukorjaushankkeessa
Koneturvallisuus : koneen vaarojen arvioinnista CE-merkintään
Toiminnallista liikenneturvallisuustapahtuman konseptia tekemässä.  : Case: Kun ajat,aja
Työturvallisuuden auditointi
Turvallisuusviestinnän vaikuttavuuden arviointi
Päivähoidon turvallisuuskartoitus Vekkuli Oy:n päiväkodeissa
Tiivistelmä
Turvallisuus ja sen johtaminen Liperin koulussa
Marrak Oy on betonirakentamisen aliurakointiyritys. Vuonna 2012 yrityksessä havaittiin puutteita turvallisuussuunnittelussa. Tämän opinnäytetyön oli määrä tuoda tilanteeseen parannus. Työtä suunniteltaessa ja tehtäessä perehdyttiin työturvallisuuslainsäädäntöön ja muiden yritysten käytäntöihin. Päädyttiin parantamaan turvallisuussuunnittelua luomalla järjestelmä, jossa jokaista työmaata varten laaditaan oma turvallisuussuunnitelmansa. Perehdyttiin saatavilla oleviin suunnitelmapohjiin ja muokattiin niitä toiminnan mukaisiksi. Mietittiin, mihin suunnitelmaa laadittaessa tulisi kiinnittää huomiota ja kirjoitettiin ohjeistus suunnitelmien laatimiseen. Tämän jälkeen suunnitelmia alettiin ottamaan käyttöön työmailla. Työn tuloksena syntyi turvallisuussuunnitelmalomake, ohjeistus suunnitelmien laatimiseen ja käytäntö suunnitelmien laatimisesta. Tällä hetkellä ei voida vielä sanoa, onko käytäntö vähentänyt tapaturmia, mutta ainakin se täyttää lain vaatimukset turvallisuussuunnittelusta, toimii yhtenä askeleena kohti parempaa työturvallisuutta ja voidaan niin ollen katsoa vastaavan tavoitteitaan.
Kolmen peruskoulun turvallisuussuunnitelmien sisällön kartoitus ja maastouttaminen rehtoreiden arvioimina
Ydinenergia-alan valmistavaa teollisuutta edustaville toimittajayrityksille suunnatun sisäisen auditointimenettelyn kehittämisen valmistelu
Poikkihallinnollisen turvallisuustyön arviointi ja mittaaminen : esitykset paikallisen turvallisuussuunnittelun arvioimiseksi ja mittaamiseksi
Pelastussuunnitelma : case Lausteen perhekuntoutuskeskus
Turvallisuus päiväkodissa –  Turvallisuussuunnitelman laatiminen päiväkotiin
Turvallisuuden suunnittelu ketterässä järjestelmäkehityksessä
Järjestöt voimavarana arjen turvallisuuden tapauksissa
Aulangon kylpylän henkilöstön turvallisuusosaamisen nykytila ja sen kehittäminen
Jäälin risteys Kiimingin kiperin liikenneongelma : taajamien viihtyisyydestä ja liikenneturvallisuudesta selvitys
Tämän opinnäytetyön tavoitteena on laatia lainsäädännön vaatima turvallisuussuunnitelma Kalatalouden- ja merenkulunkoulutussäätiölle. Turvallisuussuunnitelma on säätiön ensimmäinen. Opinnäytetyön teko oli haastavaa, koska säätiön kiinteistöjen suuri määrä ja toiminnan monipuolinen laatu asettavat turvallisuudelle erityisen suuria vaatimuksia. Turvallisuussuunnitelman tavoitteena on parantaa tiedonvälitystä ja yhteistyötä sekä kehittää turvallisuusasioissa työyhteisöä. Henkilökohtainen mielenkiinto työhöni on se, että toimin oman toimen ohessa Kalatalouden- ja merenkulunkoulutussäätiön työturvallisuuspäällikkönä.
