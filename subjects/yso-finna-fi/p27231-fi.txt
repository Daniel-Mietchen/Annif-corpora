http://www.yso.fi/onto/yso/p27231 hallintaanotto
hallintaanotto hallintaanotto
Nyt tuli lähtö : hallintaanotto ja häätö taloyhtiössä
Huoneiston hallintaanotto asunto-osakeyhtiössä
Osakehuoneiston hallintaanotto tarkoittaa huoneiston osakkeiden määräysvallan siirtymistä määräaikaisesti omistajalta taloyhtiölle. Määräämisoikeus omaan omaisuuteen on vahva, joten sääntelyä tarvitaan niiltä osin kuin henkilön tekemiset tai tekemättä jättämiset aiheuttavat haittaa muille yhteisön asukkaille. Idea opinnäytetyölle aiheesta osakehuoneiston hallintaanotto syntyi tarpeesta selvittää, millainen mahdollisuus taloyhtiöillä on puuttua osakkaiden eri tavoin ilmenevään sääntöjen vastaiseen käyttäytymiseen. Tarkoituksena oli käydä läpi hallintaanoton lainsäädännöllinen puoli ja prosessuaalinen kulku ja tuoda muun muassa oikeustapausesimerkein esille, millaiset tapaukset käytännössä voivat hallintaanottoon johtaa. Tarkoituksena oli selvittää, milloin hallintaanottoa voidaan harkita korjaavana toimenpiteenä ja tehdä taloyhtiön hallituksen jäsenille tietopaketti, johon tutustuttuaan asiaan ennalta perehtymättömällä olisi edellytykset pohtia hallintaanoton mahdollisuutta erilaisissa tapauksissa. Työn toteutus on pääosin lainopillinen, sisältäen kuitenkin lyhyen haastatteluosion. Haastattelun tavoitteena oli käytännön kokemuksien kautta tuoda lisätietoa tapauksista, joissa hallintaanottoa oli suunniteltu. Käytäntöä on tuotu esille myös oikeustapauksien kautta. Ongelmallisinta oikeustapausten osalta tehtyjen johtopäätösten tekemiselle oli, ettei kaikkea kuhunkin hallintaanottotapaukseen liittyvää materiaalia ollut käytettävissä ja asioiden taustat olivat oikeustapauksissa selvitetty eri laajuisina.  Tutkimuksen kautta selvisi, että hyvinkin erilaiset häiriötekijät voivat muodostaa perusteen hallintaanotolle. Lisäksi tilanteet ovat hyvin herkkiä, sillä hallintaanotossa on kyse oman omaisuuden määräysvallan siirtymisestä toiselle. Toisinaan voi olla vaikeaa osoittaa, että häiriöllä on vähäistä suurempi merkitys. Sinänsä perusteeltaan pätevä hallintaanotto voi myös kaatua kömpelösti suoritettuun, päätöksenteko- tai tiedoksiantotoimiltaan virheelliseen hallintaanottopäätökseen. Taloyhtiöiden onkin syytä mahdolliseen hallintaanottoon ryhtyessään kiinnittää erityistä huomiota lainmukaiseen etenemiseen koko prosessin aikana.
Osakehuoneiston hallintaanotto
