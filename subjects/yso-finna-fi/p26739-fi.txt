http://www.yso.fi/onto/yso/p26739 3D-mallinnus
3D-mallinnus 3D-mallinnus
3D-mallinnus etätyönä : case: Edumo Oy
Pientalon 3D-mallinnus
Muumikuvaelmien 3D-mallinnus 3D-skannatun datan pohjalta
Kontrollijärjestelmien luonti 3D-visualisoinneissa
3D-ilves-veistoksen  suunnittelu ja toteutus
Talomalliston 3D-mallintaminen
Kuppikuljettimen kapasiteetin kasvattaminen : Bet-Ker Oy
Suursaimaan S-S -rantapinnan tarkastelu 3-D -kuvan avulla
Vertigo : Saul Bassin ja John Whitneyn minimalistinen estetiikka
Uuden kokoonpanotyövälineratkaisun suunnittelu
Pulpperin parametrinen 3D-mallinnus
Sivu- ja takatiivistimien suunnittelu
Optisen mittalaitteen hyödyntäminen laadunvalvonnassa
Opinnäytetyö tavoitteena oli suunnitella ja valmistaa uudentyyppinen hiekoitinvaunu ATI-Teräs Oy:lle. ATI-Teräs Oy on metallialan alihankintaa tekevä yritys Jokioisilla, jonka omina tuotteina ovat erilaiset hiekoitinlaitteet. Yrityksen tähän asti suurimman vaunun koko on 9 m³ ja kilpailijoilla 8m³. Nykyään suuret hankkijat, kuten YIT, Destia ja Lemminkäinen, ovat vähentäneet kuorma-autoilla tehtyä hiekoitusta ja siirtyneet yhä enemmän traktorilla tehtävään hiekoitukseen. Opinnäytetyössä käydään läpi keskeisiä osia hiekoitinvaunusta ja siitä, miksi niihin päädyttiin. Lisäksi suunnittelua tarkastellaan tieliikennelain ja konedirektiivin vaatimusten näkökulmasta. Suunnittelussa käytetään Solidworks 3D- mallinnusohjelmaa. Hiekoittimen suunnittelu ohjelman avulla helpottaa suuresti osakokonaisuuksien sopivuuden tarkastelua. Työn lopussa on esillä Solidworks- ohjelmistolla tehdyt rakenteiden lujuuslaskelmat.
Vaakavaunun suunnittelu ja mallinnus
Laser-ympäristömallinnus
Levynkäyttösuunnitelman tekeminen lastiluukkurakenteen 3D-mallista
3D-kuvaus : käyttöohje Matterport-kameran käyttäjälle
Nivelauran lisäsiipien tuoetteistaminen : Tuotekehitysprojekti
Rakennushistoriallisen kohteen tietomallinnus : Suuri kivitalo
Hahmoanimointi osana 3D-animaatioprojektia
Kuivanpään näytteenoton automatisointi
Opinnäytetyön toimeksiantaja on oululainen sisustusarkkitehtitoimisto Blue Blue Sky, jossa opinnäytetyön tekijä suoritti opintoihin kuuluvan harjoittelun. Opinnäytetyö jakautuu kahteen osaan: tuotteeseen ja raporttiin. Tuote on toimeksiantajalle toteutettu sisustus- ja koriste-esineiden 3D-mallikokoelma ja raportissa käsitellään mm. 3D-mallintamista ja tekijänoikeutta. 3D-mallikokoelma oli tarpeellinen sisustussuunnitelmien mallintamisessa. 3D-mallikokoelman sisältö tuotettiin Autodeskin Revit Architecture 2012- ja 3ds Max Design 2012 -ohjelmistoilla. Lisäksi etsittiin internetistä valmiita 3D-malleja, jotka sopivat kokoelman teemaan. Raportissa on selostettu 3D-mallien syntymistä ja valmiiden mallien muokkaamista sekä esimerkeillä havainnollistettu 3D-mallien käyttöä sisustuskohteissa. Raportin tietoperustassa selvitetään internetistä haetun materiaalin ja 3D-mallin tekijänoikeuksia. Lisäksi kerrotaan 3D-mallintamisesta ja esitellään mallikokoelman tuottamisessa käytettyjä ohjelmistoja ja tiedostotyyppejä. Lopuksi verrataan keskenään opinnäytetyön kahta tärkeintä ohjelmistoa, Revitiä ja 3ds Maxia. Vertailussa selvitetään, kuinka Revit eroaa 3ds Maxista.Pohdinnan osuudessa on pohdintoja onnistumisista ja haasteista opinnäytetyön teossa sekä puidaan ongelmatilanteiden ratkaisuja. Lisäksi mietitään vastausta kysymyksiin, kuinka Revitillä onnistuu 3D-mallien luominen ja onko siitä alalla 3D-mallinnusohjelmistojen kilpailijaksi.
3D-suunnitteluohjelmat : ominaisuudet ja käyttöohje
Valolevyn kokoonpanolaite
Jauhimen modularisoitu asennuspeti
3D-kaupunkimallin tuottaminen ja ylläpito
Tämän opinnäytetyön tarkoituksena oli suunnitella tyhjiömuovauskoneen modernisointi JKR Muovi Oy:lle. Tämä opinnäytetyöraportti on työn julkinen versio, eikä siinä ole liitteitä. Yritys on toiminut muovialalla yli kaksikymmentä vuotta ja heidän vanhin muovauskoneensa ei täytä nykyisiä vaatimuksia. Koneen toiminnan tehostamiseksi koneessa tulee olla toiminto, jolla muovilevyä voidaan pitää suorana lämmityksen aikana. Toiminto tehostaa myös raaka-aineen käyttöä. Raaka-aineen hinta on ollut nousussa kuluneen vuoden aikana, minkä takia uudistus on myös tarpeellinen. Tämä työ toteutettiin projektina yritykselle ja projekti toteutettiin yrityksessä. Tietoa kerättiin työn tilaajalta, jolla on kokemusta alasta hyvin paljon. Myös tekijällä on tietoa tyhjiömuovauksesta, monen vuoden työkokemuksen perusteella. Koneen toiminnoille laadittiin vaatimukset, jotka sen tuli täyttää. Modernisoinnissa otettiin huomioon työn tilaajan toiveet koneessa käytettävistä materiaaleista. Työ rajattiin koskemaan vain koneen tiivistämiseksi mahdollistavaa rakennetta. Koneesta tehtiin 3Dmalli, jonka avulla voitiin suunnitella koneeseen uusia osia toimintojen toteuttamiseksi. Uusista osista mallinnettiin yritykselle 3D-mallit, joiden avulla yritys voi itse toteuttaa koneen modernisoinnin. Uusista osista tehtiin myös työ- sekä kokoonpanopiirustukset osien tilaamisen ja kokoonpanon toteuttamiseksi. Suunnittelu toteutettiin yrityksen mallinnusohjelmalla, eikä suunniteltua rakennetta toteutettu työn aikana. Suunniteltu kone toimi teoriassa sille asetettujen tavoitteiden mukaan. Koneen rakenne tuli olla helppo toteuttaa eikä koneen runkoa saanut muuttaa. Suunnitellun rakenteen todellinen toiminta selviää vasta, kun kone on rakennettu. Mahdollisia ongelmia voi syntyä koneen tiivistämisestä johtuvasta lämpötilan kasvusta. Ongelmia voidaan kuitenkin ehkäistä erilaisin koneen jäähdytyskeinoin.
Tekninen myyntiesite : Finnlamelli Oy
Hyvä malli muotoiluprosessissa: tekijän näkökulmasta
Mobiilipeligrafiikan optimointi : Case: Trials Frontier
Tekstuurien luonti digitaaliseen Muumitaloon ja muumikuvaelmiin
Interaktiivisen 3D real-time web-sovelluksen vienti Oculus Rift -virtuaalilaseille : CASE: MyHome
Opinnäytetyössä selvitetään Metalixin cncKad-nestausohjelman soveltuvuutta SolidWorksilla tehdyn lastiluukkurakenteen pre-nestauksen (alustavan levynkäyttösuunnitelman) tekemisessä. Samalla selvitetään, millä tavoin ohjelmalla on järkevintä suorittaa koko laivan lastiluukkurakenteiden pre-nestaaminen. Tavoitteena on saada pre-nestaus tehtyä lastiluukkurakenteista, jotta saadaan käsitys tarvittavista määristä materiaaleja, materiaalien varauksen/tilauksen takia. Ohjelman toimittajalta saatiin aluksi lyhyt perehdytys ohjelman käyttämiseen. Perehdytyksen jälkeen alkoi ohjelman testausvaihe, jossa selvitettiin erilaisten osien ja kokoonpanojen avulla mahdollisia ongelmakohtia 3D-mallista. Samalla etsittiin parhaiten sopivia säätöjä cncKad-ohjelmaan, jotta nestaus sujuisi mahdollisimman pienillä muutoksilla 3D-malliin. Tulokseksi saatiin, että ohjelma soveltuu hyvin SolidWorks-kokoonpanosta tehtävään pre-nestaukseen. Pre-nestaaminen saadaan tehtyä yhdestä lastiluukkurakenteesta helposti ja nopeasti. Muokkaamalla ohjelman alkuperäisiä raporttipohjia saadaan ohjelmasta halutut tulosteet tehtyä. Koko laivan lastiluukkurakenteiden (7-9 lastiluukun) pre-nestaaminen on järkevintä tehdä yksi lastiluukku kerrallaan ja suorittaa lopuksi yhteenveto, josta selviää tarvittavat materiaalimäärät koko laivaa varten. Ohjelman avulla koko laivasta tehtävä pre-nestaus on mahdollista tehdä 3D-mallista korkeintaan muutamassa päivässä, kun aiemmin saman asian tekeminen käsin AutoCADilla on vienyt noin 2-3 viikkoa.
3D-mallinnus ja 3D-animaatiot biovoimalaitoksesta
Opinnäytetyön tarkoituksena oli suunnitella Tukimet Oy:lle sivuttaissuunnassa kokoontaitettava kävelyteline. Yrityksellä oli tarve saada kehitettyä kokoontaitettavaa rollaattoriaan vahvistaakseen asemaa markkinoilla ja parantaakseen kilpailukykyään. Suunnittelussa haluttiin ottaa huomioon yrityksen omat tarpeet ja resurssit valmistaa tuote sekä arvioida tuotetta asiakkaan näkökulmasta. Työssä kerrotaan kävelytelineistä ja niiden ominaisuuksista käyttäjähenkilöden tarpeisiin. Työn painopiste on tarvittavien osien suunnittelussa.    Tavoitteena oli suunnitella mahdollisimman yksinkertainen ja toimiva taittomekanismi ja runkorakenne. Työssä mallinnetaan SolidWorks-ohjelmistolla tarvittavat osat ja niistä mallinnetaan kokoonpanosuunnitelma. Suunnittelussa huomioidaan kävelytelineen fyysiset mitat, massa ja kustannukset. Tavoitteena oli saada valmistettua suunnitellut osat ja rakentaa niistä prototyyppi yrityksen käyttöön.    Opinnäytetyötä varten suunniteltujen osien valmistuspiirustusten tiedot ovat luottamuksellisia, joten työssä käytetään 3D-kuvia havainnollistamiseen.
Vakauttavan kamerajalustan määrittely ja suunnittelu
Tiivistelmä: Ajoneuvon toteutus Unreal Development Kit -pelimoottorille. Tässä toiminnallisessa opinnäytetyössä toteutettiin pelattava ajoneuvo Unreal Development Kit –pelimoottorille. Tavoitteena oli tutkia, mitä työvaiheita ajoneuvon luomisessa reaaliaikaiselle pelimoottorille tarvitaan ja mitä niissä tulee ottaa huomioon. Opinnäytetyön käytönnönosuuden tulos on nelirenkainen ajoneuvo, jonka katolla on ase.  Opinnäytetyössä käytetyt ohjelmat olivat 3ds Max 2011 mallinnukseen, Adobe Photoshop CS5 tekstuurien luontiin ja muokkaukseen ja Unreal Development Kit (versio 2012-05) pelattavan ajoneuvon toteuttamiseen.  Opinnäytetyössä keskitytään enemmän Unreal Development Kitissä tehtäviin työvaiheisiin, joista oli puutteellisesti löydettävissä tietoa pelimoottorin kehittäjän Epic Gamesin sivustoilla. Työvaiheisiin kuuluu tiedostojen tuonti UDK:hon, materiaalien ja fysiikka- ja animaatiotiedostojen luonti sekä kooditiedostojen muokkaus valmiista koodeista. 3ds Maxin työvaiheista käydään läpi lähinnä luiden asettelu ja skinnaus, vahinkomallin luonti morph targettia käyttäen ja mallin exporttaus actorX-plugilla. Tarkoituksena oli myös koota tästä työstä opas pelattavan ajoneuvon luonnista kiinnostuneille.  Saavutin työn alkuvaiheessa asettamani tavoitteet, vaikkakin kirjoitusvaihe vei odotettua enemmän aikaa. Lopputuotoksesta löytyy liitteenä video, jossa tulee esille ajoneuvon eri ominaisuuksia, kuten ajoneuvon aseella ampuminen ja ajoneuvon tuhoutuminen. Lisäksi liittenä on ajoneuvon UPK-tiedosto, joka sisältää kaikki UDK:ssa luodut ajoneuvon tiedotot sekä tarvittavat kooditiedostot ajoneuvolle.
Tuotantolinjaston myyntiesittely 3D-animaatiolla
Ajoneuvon toteutus Unreal Development Kit -pelimoottorille
Tiivistelmä: Realistisen maaston 3D-mallinnus. Insinöörityössä oli tavoitteena selvittää, mitä kaikkea täytyy ottaa huomioon realistista maastoa 3D-mallinnettaessa. Lisäksi tutkittiin 3D:n sopivuutta, haasteita ja työvaiheita realistisen maaston mallinnuksessa ja visualisointikäytössä. Insinöörityö tehtiin hankkeelle, jossa oli tarkoituksena parantaa kahden uusimaalaisen järven kuntoa. Asiakkaalle tuli tuottaa realistinen 3D-malli vedenpinnan nousun vaikutuksista yhdelle alueen kriittisimmistä tonteista, ennalta saatujen materiaalien, laskelmien ja tulosten pohjalta. Tuotettu 3D-malli tuli muutoksen visualisointikäyttöön. Insinöörityönä tutkitut ja selvitetyt teoreettiset asiat raportoitiin järvien 3D-mallinnuksen pohjalta, ja sitä käytettiin esimerkkitapauksena maaston mallinnuksesta. Insinöörityöraportin tarkoitus oli myös antaa perustiedot maaston mallintamisesta niin, että 3D-mallinnuksesta hieman kokemusta ennestään omaava henkilö kykenisi toteuttamaan vaativankin visualisoinnin realistisesta maastosta tai luonnosta. Raportissa perehdyttiin myös maastosta saataviin mallinnuksen ja maastomallien lähtömateriaaleihin ja muutamaan erilaiseen maastonpiirtotekniikkaan. Varsinainen 3D-malli toteutettiin 3D-mallinnukseen tarkoitetulla ohjelmalla. Tehtyjen selvitysten ja varsinaisen mallinnustyön perusteella kokemukset osoittivat, että mallinnuksen tarpeellisuus ja hyödyllisyys kannattaa punnita tarkasti ja pohtia, antaako 3D-malli tärkeää lisäarvoa tai onko se tarpeen visualisoinnin apuvälineenä. 3D-mallinnuksen sopivuus maaston tai luonnon visualisointikäyttöön osoittautui odotetusti tapauskohtaiseksi mutta yleisesti selkeäksi tavaksi visualisoida esimerkiksi tulevaa muutosta, jota on vaikea hahmottaa etukäteen. Tässä insinöörityöprojektissa 3D-mallinnuksen tarjoama visuaalinen informaatio oli melko suuri ja näin ollen osoitti mallinnuksen tarpeelliseksi osaksi projektin visualisointia.
CATIA V6 -ohjelman käytettävyyden arviointi standardibulkkerin rungon perussuunnittelussa
Virtuaalisen oppimisympäristön rakentaminen - case Lohja Laurea
3D-mallinnuksen oppimistehtävien tuottaminen
Opinnäytetyön tarkoitus on tuottaa 12 pientalon talomallisto. Tämä kyseinen tutkintotyö sisältää talomalliston pienkivitalojen 3D-mallinnuksen ja visualisoinnin. 3D-mallinnuksen tuotokset ovat liitteinä ja ne on luokiteltu salassa pidettäviksi. Opinnäytetyö on tehty Insinööritoimisto Simo Kautonen Oy:n tilauksesta ja tuotettava talomallisto tulee yrityksen käyttöön. Mallinnusprosessia aloitettaessa tutkittiin myös vuosien 2013 ja 2014 Suomen suosituimpien talomallien pohjakuvia. Suosituimmat talomallit on valittu Rakennustutkimus RTS Oy:n suorittaman tutkimuksen perusteella. Talomallien pohjakuvat räätälöidään ja muokataan yrityksen toimintaan sopivaksi, minkä perusteella 3D-mallinnus suoritetaan. Tutkintotyössä käytettävänä pääasiallisena työkaluna toimii ArchiCAD Start Edition 2014, jolla varsinainen 3D-mallinnus suoritetaan. Optimaalinen visuaalinen ilme talo-mallistolle luodaan Artlantis Studio -3D -renderointiohjelmalla. Tämän opinnäytetyön keskeisimpinä sisältötavoitteina on esittää 3D-mallinnuksen eri työvaiheet ja mallinnuksen optimaalinen renderointi. Tutkintotyössä on lisäksi esitetty mallinnettujen tuotosten esittäminen BIMx 3D -työkalulla.
Muovauskoneen modernisoinnin suunnittelu
3D-mallinnuksen ja tulostamisen hyödyntäminen rakennustekniikassa
Virtuaaliset suunnittelu- ja kaavaohjelmat suunnittelu- ja tuotantoprosessin apuna: ohjelmien hyödyntäminen Halti Oy:n tuotekehitysprosessissa
CLT-tehtaan mallinnun ja simulointi Quest-ohjelmistolla
Vesijäähdytetyn levyn kehittäminen
Rullamuovauskoneen suunnittelu
Pelikehitys Unity3D-ympäristössä
Maatalouskoneen suunnittelu ja 3D -mallinnus
Automaatiojärjestelmän ohjausohjelmiston virtuaalisen testausympäristön konfigurointi
3D-videopelin kenttägrafiikan suunnittelu ja toteutus
Lasermerkintäaseman mekaniikkasuunnittelu
Virtuaalikävely sairaalaan : Oulun yliopistollinen sairaala kysyy potilaidenkin mielipiteitä uudesta Lasten ja naisten sairaalasta
Moottorinkannen takaisinmallinnus
Digitaalista tulevaisuutta : Huippuosaamisella vaikuttavuutta ja vuorovaikutusta
Työkalusuunnittelu : Pumppukotelon haalaus
Tiivistelmä: Vertigo: Saul Bassin ja John Whitneyn minimalisti estetiikka. Opinnäytetyön tavoitteena on tutkia elokuvallista ilmaisua alkutekstiosiossa ja sen mainonnassa käytettyjä keinoja Alfred Hitchcockin elokuvan Vertigo avulla. Työssä analysoin elokuvaa ja sen eri tasoja pyrkien ymmärtämään siinä käsiteltävät teemat ja niiden esittelyyn vaikuttaneet taiteelliset ja tekniset ratkaisut toteutuksessa. Taiteen historian kautta avaan eri tyylisuuntia ja kulttuuria eteenpäin vieneitä suuntauksia ja syy ja seuraussuhteita sekä nostan esille muutamia merkittävimmistä taiteilijoista, joiden luulen vaikuttaneen myös käsiteltävän teoksen estetiikkaan. Lisäksi perehdyn John Whitneyn työhön ja tietokoneanimaation varhaisvaiheisiin. huimauksen tunnetta ja illuusioita käsitellään tarkemmin seuraavissa luvuissa ja perehdyn alkuperäisen elokuvan teemaan.  Työssä käydään läpi minimalistisen ilmaisutyylin käyttöä 3D-animaatiossa ja digitaalisessa kuvituksessa. Lopuksi sovellan oppimaani rekonstruoimalla vuonna 1958 ilmestyneen elokuvan julisteen ja alkutekstiosion moderneilla työkaluilla säilyttäen alkuperäisen teoksen tunnelman. Tutkimalla alkuperäistä elokuvaa ja sen graafista ilmettä teen alkutekstiosion kuvitteelliseen animaatioelokuvaan nimeltä Vertigo2: Whirlpool of bullets. Opinnäytetyössä käydään läpi elokuvan teemoja ja tekniikoita sekä historiaa ja taustoja. Myös elokuvan taustalla vaikuttaneita henkilöitä käsitellään pintaa syvemmältä.  Produktiivisessa osiossa käydään läpi cel-shading renderöintitekniikkaa ja tutkitaan sen eri käyttömahdollisuuksia tuotettaessa piirrosmaisempaa ja kaksiulotteisempaa yksinkertaistettua grafiikkaa.  Opinnäytetyön tarkoituksena on antaa lukijalle kuva varhaisesta elokuvien alkutekstiosioiden kehittymisestä ja tietokoneanimaatiosta keskittymällä Vertigo elokuvaan vaikuttaneiden taiteilijoihin.
Multicoverin tiivistyksen parantaminen
Pukkinosturin mitoitus ja lujuustarkastelu
Topology-ohjelmiston kääntäminen .NET ympäristöön
Ketjukuljettimen suunnittelu
Dinosaurukset mediassa
Liiman levityslaitteen suunnittelu SolidWorks-ohjelmalla
Teknisen 3D-mallin optimointi reaaliaikaiseen grafiikkamoottoriin soveltuvaksi
Säiliökaavarin suunnittelu ja toteutus
Esteri-palopumpun varaosaluettelon laatiminen
3D-mallien siirto ohjelmasta toiseen
3D-ohjelma fysioterapeuttiseen käyttöön : Skeletor 2016
TIivistelmä
Tiivistelmä.
LÄHIFOTOGRAMMETRIAN KÄYTTÖ 3D-SKANNAUSTEKNIIKKANA : Prototyyppijärjestelmien toteuttaminen ja testaus
Tämän opinnäytetyön tarkoituksena oli muuntaa SolidWorks-parametripohjaisella 3D-mekaniikkasuunnitteluohjelmistolla suunniteltu tekninen 3D-malli optimoituun muotoon, joka soveltuu paremmin reaaliaikaiseen esittämiseen Unity3D - pelimoottorilla toteutetussa interaktiivisessa markkinointiohjelmassa. Työssä tutustuttiin 3D-mallinnustekniikoihin, 3D-ohjelmiin, sekä 3D-ohjelmien työkaluihin ja toimintoihin, joiden avulla erittäin yksityiskohtaisesta teknisestä mallista pystyy rakentamaan yksinkertaistetun version. Työssä käytiin läpi sellaisia 3D-mallinnuksen seikkoja, jotka ovat tärkeitä reaaliaikaisen 3D-graafisen esittämisen kannalta, ja miten tietokoneavusteisesti suunniteltuja 3D-malleja täytyisi muuttaa, jotta ne täyttäisivät vaaditut kriteerit. Työssä mallinnettiin 20-kertaisesti yksinkertaistettu modulaarinen versio teknisestä mallista käyttäen tavallisia mallinnus- ja teksturointityökaluja Luxology Modo-3D-mallinnusohjelmalla. Lopuksi verrattiin alkuperäisen ja optimoidun mallin suorituskykyä Unity3D-pelikehitysympäristössä sen sisältämillä monitorointityökaluilla. Lopputuloksen ja menetelmän tehokkuuden perusteella voitiin päätellä, että looginen manuaalinen mallinnusmenetelmä on tarkoitukseen tehokkaampi kuin automaattisten työkalujen käyttäminen.
Tilan ymmärtäminen pienoismallien ja 3D-visualisointikuvien avulla
3D-mallinnuksen oppimistehtävät
3D-suunnittelun hyödyntäminen PK-yrityksen tuotekehityksessä: Case -tutkimus Kuusamon Uistin Oy
Lähifotogrammetrian käyttö 3D-skannustekniikkana : prototyyppijärjestelmien toteuttaminen ja testaus
Vaihtopalateräjärjestelmän kehitysprojekti : case: Lahden Teräteos Oy
Selvitys tuoteautomaatiosta
Kokoonpanovaunun suunnittelu jatkeiden kokoonpanolinjalle
Muotoilukonsepti kitaran virityskoneistoon Case: Gibson Les Paul 2015
Opinnäytetyön lähtökohtana oli selvittää Detection Technologyn Oyj:n tuotesuunnittelun tämänhetkinen tilanne ja etsiä mahdollisia suunnittelun tehostamis- ja parantamiskeinoja. Pohdinnassa otettiin kantaa mahdollisiin keinoihin parantaa suunnittelun laatua ja läpimenoaikaa. Työssä ei pelkästään keskitytty tuotesuunnittelun tarpeen kartoittamiseen vaan otettiin laajemmin kantaa tuotteen eri elinkaarenvaiheisiin, suunnittelusta logistiikkaan. Yritykselle haasteita ovat aiheuttaneet tuotevariaatioiden ja -perheiden suuri lukumäärä, joita on hallittu pääosin Excel-tiedostoilla. Tämän seurauksena epäselvyydet ovat olleet yleisiä ja virheiden mahdollisuus on ollut suuri. Virheiden syntymistä ovat edesauttaneet tuotehallinnan vaikeus ja sen puuttuminen miltei kokonaan, mutta myös tuoterakenne, joka on toteutettu massatuotannon ja asiakaskohtaisen varioinnin väliltä. Tavoitteena oli selvittää keinoja lyhentää tuotesuunnitteluun kuluvaa tuotekehitysaikaa ja vähentää suunnittelussa syntyviä kustannuksia esimerkiksi laadun paranemisen kautta. Selvitystyön seurauksena oli tarkoitus löytää keinoja tuotevarioinnin ja automatisoitujen sekä standardityövaiheiden toteutukseen. Tarkoitus oli myös laatia suunnitteluympäristössä käytettävä ohjeistuksen runko, jonka varaan on helppo kehittää ohjeita. Teoriaosuudessa otettiin kantaa nykyaikaiseen tietokoneavusteiseen (CAD) 3D-suunnitteluun. Siinä myös tarkasteltiin millaisia mahdollisuuksia ja hyötyjä saavutetaan, kun suunnittelua automatisoidaan automaatiotyökaluilla (konfiguraattorilla) ja tuotteita suunnitellaan varioitaviksi massaräätälöintimallin mukaisesti. Tuotesuunnittelu käytiin läpi osana tuotesuunnitteluprosessia ja selvittelemällä tuotannon kehittämiskeinoja. Siinä myös painotettiin tuotesuunnittelijoiden vastuuta kustannuksien syntymisessä tuotesuunnittelussa unohtamatta koulutuksen tärkeyttä. Opinnäytetyön aikana etsittiin tapoja tehostaa tuotesuunnittelua ja otettiin käyttöön uusi CAD-suunnitteluohjelmisto tiedonhallintajärjestelmän (PDM) ohella. Selvitettiin uuden CAD-ohjelmiston kattavuutta nykyaikaisessa suunnittelussa ja lisäosien tarvetta. Tuotteita alettiin suunnittelemaan parametrisiksi ja siten ohjautuviksi. Työn tuloksena syntyi kattava teoriaosuus tuotannon sekä suunnittelun tehostamismenetelmistä. Suunnitteluohjelmistoa täydennettiin lisäosilla, joilla tehostettiin tuotesuunnittelua ja parannettiin tuotesuunnittelijoiden välistä yhteistyötä. Opinnäytetyön aikana määriteltiin PDM-ympäristö ja tehtiin tiivistä yhteistyötä tavoitteiden saavuttamiseksi.
Realistisen maaston 3D-mallinnus
Blender 3D-mallintamisen apuvälineenä tietojenkäsittelyssä
Tiivistelmä: Tämä opinnäytetyö tarkastelee eri vaihtoehtoja, joilla valokuvasta voidaan tehdä teksturoitu 3D-malli. Tässä opinnäytetyössä vertaillaan kolmea hieman erilaista lähestymistapaa ja tutkitaan, mitkä ovat näiden tapojen vahvuudet ja heikkoudet. Lähestymistavat on jaoteltu manuaaliseen mallinnukseen, jossa malli luodaan täysin käsin, fotogrammetriaohjelmaa avuksi käyttävään mallinnukseen ja täysin fotogrammetriaohjelman laskemaan mallinnukseen. Talon mallintaminen on otettu kohteeksi siksi, että se perinteisesti on kaikkien hankalin kohde automaattisesti mallintaa; sitä ei voi viedä studioon valokuvattavaksi tai skannattavaksi. Ulkona kuvatessa vastaan tuli monta häiriötekijää, kuten jatkuvasti muuttuva valaistus, talon ympärillä olevat toiset rakennukset, puut, autot ja ihmiset. Kaikki nämä haittaavat huomattavasti mallinnus- ja teksturointiprosessia. Tässä opinnäytetyössä perehdytään lähinnä kahteen fotogrammetriasovellukseen; Autodesk Image Modelleriin ja Autodesk 123D Catchiin. Täysin manuaalisen mallinnuksen osalta käytetään Autodesk Maya -ohjelmaa. Tutkimusta tehdessä huomattiin ettei täysin automaattinen 3D-mallinnus ole vielä tarpeeksi luotettavaa, jotta pelkästään sen varaan voisi jättää mallintamisen. Jos kohde ei kuitenkaan ole kovin monimutkainen voi automaattinen mallinnus tuoda selvää nopeutta mallinnus ja teksturointiprosessiin. Puoliautomaattisella tavalla saa kaikkein tarkimman tuloksen ja usein elokuvateollisuus käyttää juuri tätä menetelmää, jos laserskannaus dataa ei ole käytettävissä. Lopputuloksena todettakoon että jos 3D-mallin ei tarvitse olla täysin totuutta vastaava on manuaalinen mallinnus vielä monesti nopein vaihtoehto saada tulosta. Ptex ei ole aina selvä korvike UV-kartoitukselle, mutta nyt jo kannattaa todella ottaa ptexin mahdollisuudet käyttöön omassa työnkulussa. Jos mahdollista niin aina kannattaa ottaa kuvat täysin automaattista mallinnusta varten ja katsoa, kuinka paljon siitä saa suoraan käyttökelpoista dataa. Sen jälkeen voidaan tehdä puuttuva osuus muilla tavoilla. Varmastikkaan lopullinen työnkulku ei tule olemaan tarkalleen yksi esitetyistä vaan joku yhdistelmä niitä.
Potkurilaitteen suulakkeen asennus ruuviliitoksella
Jälkikäsittely ja kompositiointi
VirtuaaliViipuri : ohje maastoon istuttamiseen
Molekyylinmallinnusohjelma
Semi-Automatic Rig : puoliautomaattinen rigi
3D-mallin ohjaaminen ohjelmoitavalla logiikalla
Stereoskopia 3D-tuotannossa ja yleisimmät ongelmatilanteet
Mittakuvatoiminnan asiakaslähtöisyyden kehittäminen
Massiivilaattaelementin mitoitus Strusoftin FEM-Designissa
Uuden puolapuumalliston kehittäminen
Viistovalokuvauslaitteiston suunnittelu ja 3D-mallinnus
3D-rakennuksen luominen valokuvista : manuaalisesta mallinnuksesta fotogrammetriaan
Tämän opinnäytetyön tarkoituksena on suunnitella ja toteuttaa peli Unityä ja Blenderiä käyttäen PC:lle. Peli on yhdistelmä tasohyppelyä ja reverse tower defenseä. Teoriassa käydään lyhyesti läpi videopelien historiaa, Unityn ja Blenderin käyttämistä sekä pelissä käytettäviä genrejä. Käytännön osiossa kerrotaan pelin ohjelmoinnista, 3D-mallien luomisesta ja kentän toteutuksesta. Opinnäytetyön tuloksena syntyy prototyyppi pelistä, jota haluttaessa voidaan jatkokehittää loppuun asti. Toinen tekijöistä keskittyy ohjelmointiin ja toinen pelin visuaaliseen ulkonäköön. Pelissä pelaajan tehtävänä on päästä kentän loppuun elossa samalla, kun kentässä olevat tornit ampuvat pelaajaa. Pelaajaa on myös estämässä tasohyppelyelementtejä, kuten rotkoja ja liikkuvia alustoja. Päivittämistä varten pelaaja ansaitsee rahaa sitä enemmän, mitä pidemmälle hän pääsee kuolematta. Pelaaja pystyy päivittämään elämäänsä, jolloin hänen on mahdollista selviytyä pidempään. Pelaajalla on lisäksi mahdollisuus käyttää suojakilpeä, jota voi päivittää. Opinnäytetyön tavoitteet saavutettiin ja tuloksena syntyi toimiva prototyyppi pelistä. Peli sisältää toimivat pelimekaniikat, mutta esimerkiksi visuaalinen puoli on prototyyppitasolla. Opinnäytetyön aikana opittiin lisää ohjelmoinnista, 3D-mallintamisesta ja Unityn käyttämisestä.
Tässä työssä suunniteltiin säiliökaavari PrinLabin SOM100 R2R -painokoneen syväpainoyksikköön. PrinLab-laboratorio toimii painettavan elektroniikan alalla. Se tutkii, testaa ja kehittää erilaisia painotekniikoita ja sovelluksia. PrinLab toimii läheisessä yhteistyössä eri yliopistojen ja tutkimuskeskusten, muun muassa Oulun yliopiston ja VTT:n, kanssa. Se on osa kansainvälistä PrintoCent-projektia. Säiliökaavarin tehtävänä on levittää mustetta telalle, josta se siirretään painonauhalle. Kaavari koostuu rungosta, kahdesta tiivisteestä ja kahdesta terästä. Rungossa on noin 50 ml kokoinen säiliö, jossa muste kiertää pumpun avulla. Rungon yläosassa oleva terä puhdistaa telaa ja alaosassa oleva terä toimii varsinaisena musteen levittäjänä. Tiivisteet ovat rungon sivuilla ja estävät musteen leviämisen ympäristöön. Kaavarin suunnittelussa käytettiin CATIA-ohjelmistoa, jolla se mallinnettiin ja tehtiin kokoonpanokuvat ja osien työpiirustukset. 3D-mallinnusten perusteella voitiin valmistaa 3D-tulosteita kaavarista testauksiin. Työpiirustukset tehtiin lopullisen kaavarin valmistusta varten. Työn lopputuloksena saatiin suunniteltua piirustukset kaavarista, joiden perusteella se voidaan valmistaa normaalein konepajamenetelmin. Uusi kaavari toimii asetettujen tavoitteiden mukaisesti.
Onko 3D-tulostus uskon asia?
Kokoontaitettavan kävelytelineen tuotekehitys
Tämän opinnäytetyön tarkoituksena oli kartoittaa automatisointivaihtoehtoja kipsilevyjen valmistusprosessin kuivanpään näytteenottoon Knauf Oy:lle. Manuaalisen näytteenoton automatisoimisen tarve johtui sen aiheuttamista työntekijöiden sairauspoissaoloista, jotka johtuivat raskaiden kipsilevyjen käsittelystä hankalissa työasennoissa. Tavoitteena oli suunnitella ja esittää tilaajayritykselle ratkaisuja, joilla täysin manuaaliset työvaiheet voitaisiin automatisoida. Työssä tuli myös vertailla automatisointivaihtoehtoja keskenään sopivimman löytämiseksi. Ratkaisujen tuli olla layouttyylisiä, eivätkä ne tulisi sisältää mekaanista suunnittelua tai automaatio-ohjelmointia. Työn alussa tutustuttiin näytteenottoon ja kipsilevyn valmistusprosessiin. Tämän jälkeen määriteltiin laitteiston vaatimuksia ja rajattiin automatisoinnin toteutustapoja. Layoutit piirrettiin kolmiulotteisina käyttäen 3D-piirustusohjelmaa. Työn tuloksena syntyi useita layoutpiirustuksia ja toiminnankuvauksia erilaisista vaihtoehdoista. Lopulta päädyttiin valitsemaan yksi vaihtoehdoista, jonka pohjalta tilaajayritys ryhtyy todennäköisesti toteuttamaan näytteenoton automatisointia.
Kolmiulotteista grafiikkaa on joka puolella: televisiomainoksissa, lehdissä ja elokuvissa. Tietojenkäsittelyn 3D-mallintamisen kurssilla opiskeltiin Autodesk 3ds Max -ohjelman käyttämistä, jonka hintavuudesta johtuen opiskelu loppui kurssin päätyttyä. 3D-grafiikasta kiinnostuneita opiskelijoita ajatellen tämän opinnäytetyön tarkoituksena oli vertailla kuinka ilmainen Blender vastaisi tähän mahdollisuuteen opiskella ohjelmaa paitsi kurssilla myös kurssin jälkeen.    Internetissä on Blenderille useita tutoriaaleja, joita hyödynnettiin tässä opinnäytetyössä. Ohjelman opiskelun etenemistä raportoitiin ja ohjelman perustoimintoja avattiin kuvien kera, sillä opinnäytetyön tarkoituksena oli saada suunnilleen samanlainen taitotaso Blenderin käytöstä kuin tietojenkäsittelyn 3D-mallintamisen kurssilla käytetystä Autodeskistä. Blenderillä on maine vaikeakäyttöisenä ohjelmana lukuisten näppäinyhdistelmien käytön vuoksi, mutta ohjelmaa on yksinkertaistettu aloittejoille ystävällisemmäksi. Alun vaikeuksien jälkeen Blenderin perustaidot opittuaan niitä voi hyödyntää myös muiden ohjelmien, kuten grafiikkaohjelmien yhteydessä, jolloin työskentely pikanäppäinten ansiosta nopeutuu. Blenderin pienen levytilan ja tiedostojen pienen koon ansiosta ohjelma toimii useilla koneilla ja sen voi asentaa jopa muistitikulle, mikä mahdollistaa muun muassa ohjelman kuljettamisen mukana ja virtuaaliopiskelun. Blender on työkalusetiltään ja ominaisuuksiltaan täysin verrattavissa kaupallisiin ohjelmiin, kuten Autodeskiin sillä erotuksella, että ohjelma mahdollistaa opiskelun kaikille siitä kiinnostuneille. 3D-mallintamisen kurssia vastaavan Blenderin tieto- ja taitomäärän opiskelu tarjoaa hyötyä myös tietojenkäsittelyn muillekin osa-alueille ja tarjoaa paljon mahdollisuuksia paitsi opiskelijoille, myös opettajille. Asiasanat: Blender, 3D-mallintaminen, tietojenkäsittely, mainostaminen.
Kohti 3D-kiinteistöjärjestelmää : katsaus kiinteistön kolmiulotteisuuteen sekä siitä käytävään keskusteluun
3D-mallien hyödyntäminen myynnin ja teknisen tuotetuen prosesseissa
Virtuaalimatkailun sisältöpilotti ja palvelumalli
3D-malli Ylivieskan keskustan kaavoituksen apuvälineeksi
Fringeen perustuva 3D-kuvausjärjestelmä
Tietokoneavusteinen mekaniikkasuunnittelu
Tämän opinnäytetyön tavoitteena on huvipuistokonseptin suunnittelu suuren risteilyaluksen perään. Konsepti esitetään visuaalisesti houkuttelevina kuvina käytettäväksi myyntiprosesseissa. Opinnäytteen toimeksiantajana toimii Meyer Turku Oy, joka on erikoistunut risteilylaivoihin sekä muihin teknisesti vaativiin aluksiin. Tutkimuskysymyksissä pohditaan risteilyaluksen ympäristön hyödyntämistä huvipuiston suunnittelussa ja konseptoinnin merkitystä myyntiprosessissa. Näihin kysymyksiin etsitään vastauksia dokumenttiaineiston, benchmarkingin sekä asiantuntijahaastattelujen keinoin. Mood- ja visualboardit auttavat visuaalisessa suunnittelussa. Benchmarkingin avulla tehty laitekategorisointi tuottaa alueelle sopivan määrän keskenään erilaisia huvipuistolaitteita. Opinnäytetyön lopputulos on visuaalisesti houkutteleva huvipuistoalue koko perheelle. Risteilijää ympäristönä on käytetty hyvin suunnittelussa hyväksi. Lopulliset kuvat soveltuvat hyvin käytettäväksi toimeksiantajan myyntiprojekteissa.
3D-Tulostimen hankinta
S-piikkimultaimen suunnittelu
3D-mallin teksturointi käsinpiirretyn näköiseksi
Kattilan ja kanaviston eristykset 3D-laitossuunnitteluohjelmassa
Keinotodellisuuden soveltamismahdollisuudet ihmisläheisissä tieteissä
3D-rakennuksen luominen valokuvista : Manuaalisesta mallinnuksesta fotogrammetriaan
Tekla Structures piirustusten hallinta : piirustusasetusten soveltaminen pientalon piirustuksiin
3D-pelihahmo Unity-pelimoottorissa
Ekologinen 3D-tulostettava asuste
Huvipuistokonseptin suunnittelu suurelle risteilyalukselle
Sisustus- ja koriste-esineiden 3D-mallikokoelma
BLENDER VS. 3DS MAX : Case Panssarivaunun 3D-mallinnus
W L32- moottorin voiteluöljymoduulin jäähdytysvesikanavien kehittäminen
3D-kuvantaminen lääketieteessä
Metsän UAV-ilmakuvaus - Toteutus ja pintamallien laatiminen
Oulun seudulla on panostettu voimakkaasti virtuaalisuuteen ja virtuaaliympäristöjen kehittämiseen. Painotus on ollut vahvasti teknisissä ympäristöissä, joissa Oulun ammattikorkeakoulu on ollut aktiivinen toimija ja hanketoteuttaja.      Toimiva teknologia tarvitsee kuitenkin laadukasta sisältöä ollakseen liiketaloudellisesti kannattavaa. Virtuaalimatkailun sisältöpilotti -hankkeessa toteutettiin Hailuodon lautasta, lauttasatamasta sekä Marjaniemen alueesta 3D-avusteinen virtuaalimaailmatuotanto. Tuotannossa Marjaniemen keskeisin tarjonta ja sisältö mallinnettiin digitaaliselle alustalle. Matkailukohteen sekä lauttamatkan ja lauttasataman sisältöihin voi tutustua vapaasti internetissä.      Virtuaalimatkailun sisältöpilotti -hankkeessa kehitettiin uusi palvelumalli, joka soveltuu erityisesti julkisten hankintayksikköjen tarpeisiin. Hailuodon virtuaalimallissa Okki-lokki opastaa matkailijoita virtuaalisesti Marjaniemessä. Mallissa on mahdollista kokea lauttamatka mantereen puolelta saareen, liikkua saaren retkeilypoluilla, tutustua kalastajakylään ja rannan kasvillisuuteen, vierailla majakassa sekä viihtyä Hailuodon merellisessä maisemassa. Mallissa voi tutustua alueeseen perinteisen kävelijän näkökulman lisäksi myös lintuperspektiivistä.
Digital Patient -hankkeen 3D-mallien muokkaus
3D-Layoutin luominen
Massaputkistojen virtaussuunnittelu
Hiekoitinvaunun suunnittelu
Kahviastiaston suunnittelu 3D-tekniikkaa hyödyntäen
Insinöörityö tehtiin Siikajoella sijaitsevalle Arttim Oy:lle. Työ on osa tuotesuunnitteluprojektia, jossa valmistetaan jankkurointilaite markkinoitavaksi tuotteeksi yritykselle. Laite on suunniteltu maatalouden käyttöön. Työssä suunniteltiin osista koottava laitekokonaisuus tilaajan tarpeiden mukaan. Suunnittelutyöhön kuuluivat laitteen käytännön suunnittelu, mekaanisten kokonaisuuksien yhteensovittaminen, 3D-mallinnus, kokoonpano sekä tekniset valmistuspiirustukset, joiden pohjalta yritys voi valmistaa valmiin tuotteen. Koska laitteen tulee toimia maatalouden käytössä peltoa kuohkeuttavana ja jankkoa rikkovan laitteena, suunnittelussa piti tutustua pellon maanrakennetta tutkiviin tutkimuksiin ja siinä esiintyviin ongelmiin. Laitteen rakenne tuli suunnitella siten, että laite kestää maanmuokkauksesta ja kuljetuksesta aiheutuvat rasitukset. Laite valmistetaan S355-teräksestä. Kuuden metrin muokkausleveyden vuoksi laitteesta tulee isokokoinen ja painava traktorilla hinattava malli. Projekti jakaantui taustatietojen selvitykseen, 3D-mallinnukseen sekä teknisten valmistuspiirustuksien laatimiseen.
Tietokoneavusteisen suunnittelun opetussuunnitelma Ylä-Savon ammattiopistolle
Tarjouslaskentamallin kehittäminen kasvavaan liiketoimintaan
Kiinnittimen suunnittelu laserleikkuriin
Salon seudun kallioperän alueellinen 3D-malli : rakenteiden kontrollina duktiilit hiertovyöhykkeet ja Svekobaltinen transpressio
CNC-plasmaleikkauskoneen suunnittelu
Kuularadan simulointi
3D-grafiikka ja pelimoottorit
Sattuma-sarja : parametrein muotoiltuja sormuksia
3D-peliympäristön toteuttaminen
Robottihitsaussolun suunnittelu ja investoinnin toteutus
Tiivistelmä: Tässä opinnäytetössä tutustutaan 3D-mallin teksturointiin Cinema 4D-nimisen ohjelmasovelluksen kautta. Tutkittavana ongelmana on, kuinka saada 3D-malli teksturoitua näyttämään sarjakuvamaiselta,käsinpiirretyn näköiseltä, käyttäen tähän Cinema 4D:n cel shader- moduulia nimeltä Sketch and Toon. Opinnäytetyön alussa tutustutaan aluksi tapoihin tuoda valmis mallinnus tai jopa animaatio Autodeskin Studio Maxista ja Mayasta Cinema 4D:hen sekä ratkotaan tähän liittyviä ongelmia. Sen jälkeen Teksturointi-nimisessä osiossa käydään läpi erilaisia shader-tyyppejä ja koitetaan avata niiden eroavaisuudet lukijalle. Samassa osiossa tutustutaan myös Cinema 4D:n tekstuointiin Tag-kuvakkeiden avulla,käydään läpi shaderien käyttöä tutustumalla muunmuassa bumpmappiin ja alfa-kanavan toimintaan ja lopuksi annetaan esimerkki teksturoinnista. Tämän jälkeen siirrytään animointiosioon, jossa tutustutaan ensin ääriviivan animaatioon vaikuttaviin ominaisuuksiin, tästä esimerkkinä distance ja noise-säädöt. Kyseisessä osiossa keskitytään myös viivan animointiin esimerkin kautta ja käydään vielä lyhyesti läpi yksittäisten viivojen kontrollointia yksinkertaisen esimerkin avulla. Rendausosiossa tutustutaan rendausasetuksiin ja käydään läpi, millaisilla hyvillä perusasetuksilla teksturoinnin ja viiva-animaation saa näyttämään hyvältä samalla kun rendausaika pyritään pitämään järkevänä. Tämän jälkeen käydään vielä läpi erilaisia rendausongelmia, joita ilmeni opinnäytetyötä tehdessä. Ensiksi selvitetään, miten ratkaistaan Tag-kuvakkeiden epähuomiossa tapahtuneen poistamisen ja puuttumisen aiheuttamat ongelma. Sen jälkeen käydään läpi epätoivottujen ääriviivojen poistaminen tarkoittaen tässä sitä, että jos 3D-mallin polygoniverkkoa on muutettu poistamalla ja lisäämällä polygoneja,saattaa rendatessa ilmetä ongelmia nimenomaan ääriviivojen rendautumisena vääriin kohtiin. Lopuksi vielä tutustutaan ääriviivan särinään animaatiossa ja pyritään löytämään keinoja tämän särinän minimoimiseksi ääriviivan asetuksia muuttamalla.
Parametrisen suunnittelun hyödyntäminen erikoisajoneuvojen suunnittelussa
