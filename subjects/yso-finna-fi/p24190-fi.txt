http://www.yso.fi/onto/yso/p24190 avidiini
avidiini avidiini
Avidiini-HABA-kompleksin karakterisointi ja kontrollointi
Uuden bakteeriperäisen avidiinin sukulaisproteiinin tuottaminen, puhdistus sekä sen ominaisuuksien määrittäminen
Strongavidiini - biotiinia sitova merisiilestä peräisin oleva avidiinin kaltainen proteiini
Bifunktionaalisten reagenssien synteesi, ominaisuudet ja sovellukset
Kananmunasta peräisin oleva avidiini tunnetaan sen kestävyyden lisäksi sen poikkeuksellisen suuresta affiniteetista biotiiniin. Tätä ominaisuutta hyödynnetään monissa biokemiallisissa sovelluksissa. Lisäksi avidiinista on onnistuttu muokkaamaan erilaisia avidiinimutantteja. Bioteknologian menetelmillä rekombinanttista avidiinia pystytään tuottamaan suuria määriä. Yleisin tapa on käyttää bakteerituottomenetelmää. Tätä varten tarvitaan sopiva isäntäsolu, yleensä Escherichia coli, jolla avidiinia koodaavaa geeniä voidaan ilmentää. Bakteerien tuottamista varten tarvitaan sopiva kasvatusliemi, joista yleisin on LB-kasvatusliemi. Se on runsasravinteinen, mutta koostumukseltaan melko yksinkertainen. EnPresso® B (Biosilta Oy) on kehittyneempi kasvatusliemi, joka on suunniteltu suuren luokan bakteerituotantoa varten. Opinnäytetyön tavoitteena on tutkia avidiinin eri muotojen tuottotehokkuuksia yhteistyössä Biosilta Oy:n kanssa. Tarkoituksena on tuottaa avidiinin neljää eri muotoa, kodonioptimoitua villityypin avidiinia, yksijuosteista avidiini 2:sta, switchavidiinia ja neutralisoitua kimeeristä avidiinia, ja tutkia näiden tuottotehokkuuksia sytoplasmassa ja peri-plasmassa. Lisäksi tutkitaan, onko tuotetun avidiinin toksisuudella merkitystä ja verrataan työssä käytettävän kahden tuottomenetelmän, EnPresso® B:n ja LB-kasvatusliemikasvatuksen, saantoja keskenään. Sytoplasmista tuotantoa varten käytettiin hyväksi Oulun yli-opiston CyDisCo-menetelmää, jolla disulfidisidoksia sisältäviä proteiineja voidaan tuottaa myös sytosoliin. Menetelmässä käytettiin hyväksi pYU25-plasmidia. Periplasmista tuotantoa varten käytettiin pET101-vektoria. Työn luottamuksellinen aineisto on poistettu julkisesta raportista. Työssä havaittiin että proteiinin saantoihin vaikuttaa merkittävästi valittu kasvatusliemi ja vektori. Vaikka tuottojen välillä oli huomattavasti hajontaa, voidaan sanoa että En-Presso® B menetelmällä saatiin parempia saantoja kuin LB-kasvatuslientä käytettäessä. Periplasmisen ja sytosolisen tuoton välillä ei havaittu eroja, vaikka sytosolisesta tuotosta odotettiin kertaluokkia suurempia saantoja. Syynä tähän voi olla, että sytosolisessa tuotossa hapetus oli riittämätöntä, jolloin disulfidisidokset eivät muodostuneet tehokkaasti ja siksi proteiinien laskostuminen epäonnistui. Tätä voitaisiin tutkia tarkastelemalla affiniteettikromatografiassa sitoutumattoman proteiinin määrää. Kasvatusmenetelmistä ja niiden saantotasoista saatiin kerättyä paljon hyödyllistä tietoa. Tutkimuksen tuloksia voidaan tulevaisuudessa hyödyntää EnPresso® B-kasvatusmenetelmän kehittämiseen ja optimoimiseen entistä paremmaksi. Lisäksi avidiinien tuoton optimoinnin tuloksia voidaan suoraan hyödyntää ryhmän tutkimuksessa.
Avidiinin eri muotojen sytoplasmisten ja periplasmisten tuottotehokkuuksien vertailu
Bradavidiinista johdetun bradpeptidin karakterisointi ja soveltuvuus affiniteettikromatografiaan
