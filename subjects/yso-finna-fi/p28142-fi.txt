http://www.yso.fi/onto/yso/p28142 antroposeeni
antroposeeni antroposeeni
Kenen antroposeeni? : maapallojärjestelmätieteen paradigmamuutos, ihmistieteiden antroposeeni ja käsitteiden moninaisuus
Opinnäytteessäni tutkin tekijyyteni rakentumista ekokatastrofin aikakaudella. Tämä opinnäyte käyttää energianlähteenään tämänhetkisen maailman tilaa, ensisijaisesti ilmastonmuutoksen aiheuttamaa kriisin maastoa. Lähtökohtani on, että muun muassa ilmastonmuutoksena meille näyttäytyvä ympäristökriisi on pohjimmiltaan sitoutunut koko olemisemme filosofiaan ja kaikkiin arkisiin käytäntöihimme, ja sitä kautta myös taiteeseen ja tekijyyteen. Tämän siivittämänä tekstini on siis eräänlainen yritys kartoittaa itselleni mielekkäistä puitteita, joiden mukaan voin toimia sekä äänisuunnittelijana että ihmisenä. On selvää, että kriisi on olennaisesti sitoutunut kaikin tavoin niin talouteemme kuin kulttuuriimmekin. Pohdinnan paletin tulee siis olla laaja, ja näin ollen sitä koskevien kysymysten on tultava myös perinteistä äänisuunnittelua laajemmalta kentältä. Miten siis kriisi liittyy juuri äänisuunnitteluun? Väitän, että olennaisesti: se liittyy äänisuunnitteluun sen ympäristön kautta, missä äänisuunnittelu ja äänisuunnittelijuus tapahtuvat. Koen, että esittävien taiteiden paradigma on murroksessa, jossa se pyrkii asettumaan paremmin osaksi ekologisen olemassaolon eetosta. Tämän myötä myös äänisuunnittelun paradigma muuttuu: tulevaisuudessa vastaukset siihen, mitä äänisuunnittelu tekee, kuka sitä tekee ja miten, ovat kriisin myötä pakotetusti erilaisia kuin eilen esittämämme vastaukset. Tekstin ensimmäisessä osassa erittelen tarkemmin kriisiä, sen taustaa ja käsitteitä. Kriisin maasto on siis eräänlaista "taustakohinaa". Tämän taustakohinan esitteleminen antaa tekstin muille osille asiayhteyden ja lukuohjeen. Tekstin toinen osa käsittelee kuuntelemista, jota olen alkanut pitää itselleni keskeisenä äänisuunnittelun pohjatasona. Kuunteleminen on minulle praktiikkaa - se on jotain, mistä kaikki tekeminen voi nousta. Se on tapa ottaa aktiivisesti osaa maailman jokahetkiseen syntyyn, ja siksi siinä on kyse myös politiikasta. Tämän myötä esitän, että kestävämmän tekijyyden kannalta myös kuuntelemisen tapojemme on politisoiduttava. Tekstin kolmannessa osassa käsittelen äänisuunnittelua ja äänisuunnittelijuutta. Mitä kuunteleminen voisi olla äänisuunnittelun kannalta, äänisuunnittelijan praktiikkana kriisin aikakaudella? Koska äänisuunnittelu määrittyy vahvasti taiteen rakenteiden ja käytäntöjen kautta, koen myös tarpeelliseksi pohtia niitä taiteen tekemisen reunaehtoja, joissa myös äänisuunnittelu toimii. Millaista tekijyyttä politisoituva kuunteleminen voisi tuottaa suhteessa äänisuunnitteluun? Tekstin neljännessä osassa esittelen muutamia eväitä, jotka koen tärkeiksi oman tekijyyteni ja taiteeni nykyisyyden ja tulevaisuuden kannalta. Käsittelen tässä osassa niin koulutuksen kuin työnkin rakenteita suhteessa luovuuteen, ja annan esimerkiksi Fiktiivisen Taideyliopiston. Tämän jälkeen esittelen käsitteen yhteiset (engl.commons), jonka myötä väitän, että tekijyys on muuttunut olennaisesti tiedon, koulutuksen ja taiteen astuessa yhä merkittävämmin osaksi kulttuurin uusliberalisaatioon tähtäävää politiikkaa. Esittelen muutamia minua inspiroineita teorioita ja käytäntöjä. Tähän kehykseen asettuvat niin postdigitaalinen tekijyys kuin McKenzie Warkin esittämä, nykyisten tiedon tuottamisen tapojen luoma uudenlainen luokkataistelu. Äänisuunnittelun tulee politisoitua.   Sen on omalla kohdallani tarkoitettava asemansa tunnustavaa, vastuullista suunnittelua, jonka poliittisuus ei tule välttämättä käsittelemiensä aiheiden kautta, vaan keskeisemmin sen on ponnistettava tekijyydestä, joka kantaa vastuuta taiteen tekemisen tavoista. Tällaisen, ympäristön osaksi itsensä sijoittavan tekijyyden ekologinen uudistustyö voi löytää voimansa yleisesti kokeellisuutta vaalivasta elämänfilosofiasta.
Äänisuunnittelusta
Työtä luonnon ehdoilla? : resilienssiajattelu ja kestävä työ
Tiivistelmä.
