http://www.yso.fi/onto/yso/p17943 sedimentointi
sedimentointi sedimentointi
Opinnäytetyössä vertailtiin kahta eri menetelmää käsitellä lietettä. Imuruopattua lietettä vertailtiin toisiinsa allaskuivatuksessa ja geotuubikuivatuksessa. Vertailumateriaalit saatiin kesän 2009 aikana toteutetusta pilottivaiheesta, jossa valittiin parempi menetelmä. Opinnäytetyössä käytiin myös läpi molemmissa menetelmissä käytetyn vedenerotuskemikaalin valinta. Menetelmiä vertailtiin niiden tehokkuuden, nopeuden, massamäärien, tilantarpeen sekä kustannusten osalta. Työssä selvitettiin parempi ja sopivampi menetelmä käytettäväksi. Keinoina tulosten selvittämiseksi käytettiin materiaalia, joka saatiin kenttätöistä sekä valmisaineistoja. Menetelmien tehokkuuden kannalta kummatkin menetelmät toimivat erittäin hyvin. Haitta-aineita poistui pilottivaiheen kokeen mukaan kahta poikkeusta lukuun ottamatta yli 99,9 %. Näin hyvä puhdistustulos oli yllättävän hyvä kuivatusaltaan osalta, mutta odotettu geotuubien osalta. Sedimentin kuivatuksen kannalta tärkeä kuiva-ainepitoisuus nousi molemmilla menetelmillä 2 kuukauden kuluessa hyvään yli 50 %:iin. Kustannuksiltaan menetelmät olivat varsin lähellä toisiaan. Merkittävin ero kustannuksissa tulee, mikäli toisella menetelmällä lietettä saadaan kuivattua paremmin kuin toisella. Näin loppusijoittamisen hinta alenee. Merkittävää on myös, että kuivatusallaskäsittelyssä olisi tarvittu lähes 3 hehtaarin alue, jotta menetelmää olisi voitu käyttää tehokkaasti. Geotuubeille riittää hieman yli hehtaarin alue. Pilottivaiheen avulla selvisi myös, että tuubien alustana käytettävän muovikalvon tulee kestää suuria rasituksia kuten allaskuivatuksessakin. Penttilänrannan kohteessa geotuubikuivatus todettiin paremmaksi vaihtoehdoksi.
Pilaantuneen pohjasedimentin kunnostusmenetelmät Joensuun Penttilänrannassa
Kaiken takana onkin vesi : tietokirja vedestä
