http://www.yso.fi/onto/yso/p24761 jalkaterapia
jalkaterapia jalkaterapia
"Parempi nappula kengässä kuin jalassa" : jalkapalloa harrastavan nuoren pelikengän valinta, jalkojen omahoito ja yleisimmät vauriot jalkaterässä
Vanhusten jalkojenhoito
Jalkaterapeutti (AMK) : ammattikorkeakoulututkinnon esittelyvideo
Itsehoitotoimenpiteiden vaikutus säären alueen lihasperäisten rasitusvammaoireiden ilmenemiseen
OrthoPodoFormule-tukipohjallisten ja lihashuollon vaikutuksista liikkuvaan kaarijalkaan
Moniammatillisen yhteistyön mahdollisuudet ja jalkaterapian tunnettuus Savonlinnan terveysalan koulutusyksikössä : haastattelututkimus
Jalkojen perushoito
Tanssikengistä tuotettua tietoa on yleisesti vähän saatavilla. Siksi kenkien hyötynäkökulma ja kenkien merkitys ei ole avautunut eri tanssilajien harrastajaryhmille. Tanssikengän tekee hyvin kiistanalaiseksi sen korko, josta on eri terveysnäkökulmia ihmisten keskuudessa. Kengänkorolla on perusteltu merkitys osana tanssijan ryhtiä. Tutkimuksessani haluan selvittää, miten tanssinharrastajat kokevat tanssikengän merkityksen paritanssissa. Tässä tutkimuksessa kohdejoukon muodostavat kuusi tanssinharrastelijaa ja viisi ammattilaista. Heiltä on kerätty tietoa tanssikengän merkityksestä esseekysymyksellä. Kohdejoukolta kerätty tieto on käsitelty aineistolähtöisellä sisällönanalyysimenetelmällä. Tiedonkeruun toteutin postikyselynä. Osallistuneista oli naisia yhdeksän ja miehiä kaksi. Lähetin 14 kyselyä, joista 11 palautti vastauksensa. Tutkimuksessa on laadullinen lähestymistapa, koska aiheesta ei ole juurikaan tehty aikaisempaa tutkimusta. Tutkimustulokset tiivistyivät yhdistävään luokkaan käsitteiksi. Tuloksista keskeisesti nousi esille naisten tanssikengän ominaisuuden merkitys, sekä kengän merkitys tanssijan identiteetille urheiluvälineenä tanssiliikunnan harrastuksen parissa.
Kohti ensiaskeleita : ensiaskelkenkäohjeen kehittäminen
Tässä tutkimuksessa selvitettiin itsehoitotoimenpiteiden (venyttely, kylmähoito, teippaus ja hieronta) vaikutusta säären alueella esiintyvien lihasperäisten rasitusvammaoireiden ilmenemiseen. Tutkimuksen kohdejoukko koostui Tanhuvaaran Urheiluopiston liikunnanohjauksen peruskurssia suorittavista opiskelijoista (N = 11). Tutkimusmenetelmänä käytettiin vertailevaa tutkimusta, jossa kohdejoukko jaettiin koeryhmään (n = 6) ja kontrolliryhmään (n = 5). Tutkimus suoritettiin siten, että koeryhmä toteutti ohjattuja itsehoitotoimenpiteitä neljän kuukauden ajan. Suoritusmäärät merkittiin henkilökohtaisiin harjoituspäiväkirjoihin. Tutkimus on kvantitatiivinen eli määrällinen, mutta siinä on myös kvalitatiivisia eli laadullisia piirteitä. Tutkimustulokset itsehoitotoimenpiteiden vaikutuksista rasitusvammaoireisiin ovat suuntaa-antavia, mutta pienestä tutkimusjoukosta johtuen tulokset eivät ole yleistettävissä. Tutkimustuloksissa vertailtiin koe- ja kontrolliryhmän alku- ja loppututkimustuloksia sekä koeryhmäläisten yksilöllisiä alku- ja loppututkimustuloksia. Tutkimustulokset osoittivat, että itsehoitotoimenpiteet eivät poista oireita, mutta vaikuttavat ennaltaehkäisevästi sekä osittain oireita lieventävästi niiden esiintymiseen. Itsehoitotoimenpiteiden suoritusmäärällä oli vaikutusta oireiden esiintymistiheyden ja laadun osalta. Koska itsehoitotoimenpiteitä oli useita, ei yksittäistä toimenpidettä voida nostaa muita vaikuttavammaksi. Opinnäytetyötämme voivat hyödyntää jalkaterapeutit, fysioterapeutit, aktiivisesti liikuntaa harrastavat sekä urheilun parissa työskentelevät. Jatkossa tutkimuksen voisi toteuttaa suuremmalla tutkimusjoukolla, yksittäisen itsehoitotoimenpiteen vaikutuksiin keskittyen tai tutkia tukipohjallisten vaikutusta säären alueen kiputiloihin.
Jalkaterapeuttinen kävelyn analyysi
Raskaus aiheuttaa paljon muutoksia naisen elimistössä. Alaraajoissa  muutokset näkyvät kuormituksen muutoksien seurauksena esim. kaarien madaltumisena, kovettumina ja känsinä sekä kohdun painon vaikutuksena erilaisina verenkierron muutoksina. Opinnäytteeni tarkoituksena oli selvittää näitä raskausaikana ilmeneviä ongelmia alaraajoissa sekä niiden hoitoa jalkaterapeutin näkökulmasta. Aiheen laajuuden vuoksi rajasin työni koskemaan alaraajaa pohkeesta alaspäin. Työssäni olen myös selvittänyt kengän ja sukan valintaan liittyvät asiat raskausaikana, sekä odottajien saaman ohjauksen alaraajaongelmissa. Työn toteuttaminen tapahtui yhteistyössä Palokan terveydenhuollon kuntayhtymän äitiysneuvolan kanssa. Yhteistyö tapahtui siten, että terveydenhoitajat jakoivat neuvolassa käyville raskaana oleville kyselylomakkeen, jonka he täyttivät ja palauttivat seuraavalla käynnillä neuvolassa tai minulle postitse. Lomakkeita oli yhteensä 30, joista palautui 15. Kysely suoritettiin 10.6.-2.10.2002. Tulosten mukaan eniten alaraajoissa aiheuttavat ongelmia levottomat jalat, turvotus, suonenveto ja kovettumat. Ohjausta raskaana olevat olivat saaneet jalkaongelmiin neuvolan terveydenhoitajalta, mutta hoitoa eivät keneltäkään. Ongelmia kengän hankinnassa raskausaikana oli vastaajista ollut viidellä, kengän tukevuuden, leveyden ja pituuden osalta. Kengän numero oli kasvanut raskauden myötä kuudella vastaajalla. Jalkaterapeutin mahdollisuudet vaikuttaa raskaana olevan jalkaongelmiin ovat hyvät. Jalkojenhoidot, hieronta ja erilaiset liikunta/voimisteluohjeet helpottaisivat monia. Samalla jalkaterapeutti voisi ohjata kengän hankinnassa sekä antaa ohjausta jalkojen kotihoitoon. Ennaltaehkäisy alaraajaongelmien osalta toteutuisi, jos jalkaterapeutti voisi olla mukana toteuttamassa äitiysvalmennustunteja. Jalkaterapeutin sijoittuminen työhön perusterveydenhuoltoon helpottaisi äitiysneuvolan mahdollisuuksia käyttää jalkaterapian palveluja raskaana olevien hyödyksi. Opinnäytteeni tulokset on suunnattu jalkaterapeuteille ja neuvolan henkilökunnalle ohjaukseen. Raskaana oleville jalkojen itsehoidosta tehty ohjekirjanen palvelisi suurta tarvetta neuvoloissa.
Psoriasista sairastavien jalkojen kunto ja omahoito
Ruusua sairastavan potilaan ohjaus sairaalassa : ohjausmateriaalin kehittäminen
Hieronta : opas ja käsikirja
Mortonin neurooman manuaaliset tutkimukset ja konservatiiviset hoitokeinot
Jalkojen omahoito - (diabetesliiton..)
Jalat ja terveys
Jalkaterapian koulutusohjelman harjoittelun kehittämistyö
Verkko-opas diabeetikon jalkojen omahoitoon
Opinnäytetyönämme teimme tutkimuksen iisoppi- ja viitapihlaja-angervokylvetysten vaikutuksista jalkojen liikahikoiluun ja sieni-infektioihin. Työn tilasi Maa- ja elintarviketalouden tutkimuskeskuksen Ekologinen osasto (MTT EKO Mikkeli), ja siltä saimme myös kylvetyksissä testattavat yrtit. Näitä yrttejä käytetään mm. Unkarissa ja Venäjällä jalkojen liikahikoiluun ja sieni-infektioihin. Tutkimusstrategiamme oli kokeellinen. Tutkimukseen osallistui 19 vapaaehtoista koehenkilöä, joista yksi joutui keskeyttämään. Lopullinen testiryhmän koko oli 18, joista puolet kärsi jalkojen liikahikoilusta ja puolet jalkasieni-infektioista. Liikahikoilusta kärsivien ryhmästä neljä koehenkilöä testasi kylvetyksissä iisoppia, viisi viitapihlaja-angervoa. Myös jalkojen sieni-infektioista kärsivistä neljä käytti kylvetyksissä iisoppia ja viisi viitapihlaja-angervoa. Ensimmäisessä tapaamisessa koehenkilöstä kerättiin taustatiedot kyselylomakkeella, suoritettiin kliininen alkututkimus, tutkittiin kengät ja tehtiin ensimmäinen yrttikylvetys. Loput kylvetykset koehenkilöt tekivät ohjeidemme mukaan kotona ja täyttivät kokemuksistaan seurantapäiväkirjaa. Sieni-infektiosta kärsivät ottivat yrttikylpyjä 15 päivän ajan. Liikahikoilusta kärsivillä kylvetyskokeilu kesti yhteensä 19 päivää jakautuen aina kolmeen käyttöpäivään ja viiteen taukopäivään. Kylvetysten loputtua koehenkilöille suoritettiin kliininen loppututkimus ja he palauttivat seurantapäiväkirjansa. Vertasimme kliinisen alku- ja loppututkimuksen havaintoja toisiinsa ja yhdistimme myös seurantapäiväkirjojen tiedot tutkimukseemme. Näiden tietojen perusteella analysoimme yrttien vaikuttavuutta. Tutkimuksemme perusteella viitapihlaja-angervokeitteellä oli hikoilua vähentävä vaikutus. Iisoppi ei suoranaisesti vähentänyt jalkojen hikoilua, mutta sillä oli selvästi ihoa kuivattava vaikutus. Kylvetysten vaikuttavuutta jalkasieni-infektioihin ei saatu suoranaisesti esiin. Kokeiluaika oli lyhyt, joten muutokset esimerkiksi kynsissä eivät ehtineet tulemaan esiin. Molempien yrttien kuivattava vaikutus näkyi kuitenkin selvästi myös sieni-infektioryhmäläisten jaloissa. Tutkimuksemme koehenkilöjoukon pienuus heikentää tulosten yleistettävyyttä. Jatkotutkimuksia yrteistä ja niiden vaikutuksista kannattaa kuitenkin tehdä, sillä vaihtoehtoisilla hoitomuodoilla on aina oma käyttäjäkuntansa ja osalle ne voivat olla jopa ainoa hoitovaihtoehto.
Opinnäytetyö liittyy Mikkelin ammattikorkeakoulun jalkaterapian koulutusohjelman opetussuunnitelmatyöhön. Tavoitteena on kehittää kertaalleen läpivietyä jalkaterapeutin (AMK) opetussuunnitelmaa ammatin osaamisalueiden kautta. Samalla kehittämistyö palvelee opetusministeriön Terveysalan ammattikorkeakouluopintojen vaatimustasomäärittelyt -projektia (TERVA- projekti). Jalkaterapeutin opetussuunnitelma on perustunut neljään osaamisalueeseen. Nämä ovat pehmytkudosjalkaterapia, terveyttä edistävä jalkaterapia, apuväline- ja liiketerapia ja jalkaterapian asiantuntijana toimiminen. Ammatillista osaamista käsittelevässä kirjallisuudessa käytetään käsitteitä ydintoiminnot, ydinosaamisen alueet ja ammatilliset kvalifikaatiot. Nykyisen opetussuunnitelman osaamisalueet ovat pohjautuneet Opetushallituksen 1995-1996 opetussuunnitelmatyöryhmän työhön. Suomen kolme jalkaterapeutteja kouluttavaa ammattikorkeakoulua ovat laatineet kukin oman koulukohtaisen opetussuunnitelmansa. Yhteiskunta ja myös sosiaali- ja terveysala elävät jatkuvassa muutoksessa vaatien myös uudenlaista ammattitaitoa. Ovatko Mikkelin ammattikorkeakoulun  jalkaterapeutin (AMK) opetussuunnitelman osaamisalueet yhtenevät muiden maamme jalkaterapeuttien kouluttajien kanssa? Mitä mieltä valmistuvat jalkaterapeutit ovat ydinosaamisen alueista? Näihin kysymyksiin lähdettiin etsimään vastausta  analysoimalla muiden jalkaterapeutteja kouluttavien ammattikorkeakoulujen (Helsingin ammattikorkeakoulu ja Rovaniemen ammattikorkeakoulu) jalkaterapian koulutusohjelman kuvauksia sekä ammatin esitteitä. Lisäksi tehtiin sisällön analyysi opetushallituksen (1996) jalkaterapeutin opistoasteen opetussuunnitelman perusteisiin. Analyysin pohjalta syntyneitä osaamisalueista ja ammattiin liitetyistä ominaisuuksista tehtiin kysely valmistuville jalkaterapeutti-opiskelijoille. He laittoivat tärkeimpänä pitämänsä osaamisalueet järjestykseen. Kymmenen (N=16) opiskelijaa vastasi kyselyyn. Sen perusteella osaamisalueiksi nousisi preventiivinen jalkaterapia, jalkaterapian asiantuntijana toimiminen, pehmytkudosjalkaterapia, erityisryhmien jalkaterapia ja jalkojen toimintakykyä edistävä kuntoutus. Sekä sisällön analyysin, että opiskelijakyselyn tuloksia verrattiin toteutettuun opetussuunnitelmaan. Osaamisalueiden muutoksina uuteen opetussuunnitelmaan esitetään preventiivistä jalkaterapiaa terveyttä edistävän jalkaterapian tilalle sekä erityisryhmien jalkaterapian ottamista korostuneemmin esille. Tämän tutkimuksen jatkoksi olen kokoamassa samaa kyselyaineistoa  myös Rovaniemen ja Helsingin jalkaterapeuttiopiskelijoilta.
Diabeetikon jalkojenhoidon laatukriteerit
Amerikkalaisen jalkapallon pelaajien palautumistuntemukset LymphaTouch®-hoidon jälkeen
Kohti parempaa työhyvinvointia jalkaterapian näkökulmasta
Nivelreumapotilaan alaraajojen tutkimuslomakkeen kehittäminen
Työsuojelu jalkaterapiaklinikassa : kemiallisten ja biologisten työterveyshaittojen vähentäminen Savonlinnan terveysalan koulutusyksikön jalkaterapiaklinikassa
Johdatus alaraajojen biomekaniikkaan ja staattiseen biomekaaniseen tutkimiseen
CP-vamma on etenemätön keskushermostotason aivovaurio, joka aiheuttaa liikkeiden ja asentojen häiriöitä. CP-vamma kuuluu liikuntavammoihin, eikä siihen välttämättä liity älyllistä kehitysvammaisuutta. Opinnäytetyön tarkoituksena oli selvittää millaisia tarpeita CP-vammaiset kokevat alaraajoihinsa liittyen, millaisia tarpeita CP-vammaisilla voidaan havaita ja miten jalkaterapialla voidaan tarpeisiin vastata.Tutkimuksen kohdejoukoksi valittiin kuusi CP-vammaista henkilöä, joista neljällä oli diagnoosina diplegia spastica ja kahdella hemiplegia spastica. Tutkimusmenetelmänä käytettiin teemahaastattelua ja havainnointia. Haastattelut suoritettiin heinäkuussa 2003 haastateltavien kotona. Tutkimuksessa on sekä kvalitatiivisia että kvantitatiivisia piirteitä. Aineiston analysointiin käytettiin sisällönanalyysiä.Tulosten perusteella eniten tarvetta ilmeni jalkojen perushoitoon liittyvissä asioissa. Pehmytkudosongelmia oli kaikilla haastatelluista ja heidän saamansa itsehoidon ohjaus oli puutteellista. Lähes kaikilla oli tarvetta jalkojenhoitoon, sillä yläraajojen spastisuus  ja ylettyminen jalkateriin vaikeuttivat itsehoitoa. Pehmytkudosongelmien, virheellisten hoitotottumusten ja virheasentojen vakavuutta ei ymmärretty, koska niiden aiheuttamia seurauksia ei vielä esiintynyt tai niistä ei välitetty. Tutkimuksen perusteella säännölliset käynnit jalkaterapiassa olisivat tarpeen suurimmalla osalla CP-vammaisista. Tutkimuksesta ilmeni, että CP-vammaiset olivat kiinnostuneita jalkaterapiasta ja kokivat sen tarjoamat palvelut tarpeellisiksi. Opinnäytetyötä voivat hyödyntää jalkaterapeuttiopiskelijat, jalkaterapeutit ja ne henkilöt, jotka työssään kohtaavat CP-vammaisia. Opinnäytetyön avulla saadaan tietoa CP-vammaisten alaraajojen erityispiirteistä.Kun CP-vammaisten tarve jalkaterapialle on selvitetty, palveluja voidaan kehittää ja suunnata heille entistä paremmin.
Sairaanhoitaja : Sairaanhoitaja-lehden eripainos vuosina 2001-2002 julkaistuista jalkojenhoitoartikkeleista
Jalkaterapian tunnettuus ja sen arvioitu tarve
Jalkaterapian tarve CP-vammaisilla : koettu ja havainnoitu tarve spastisilla diplegikoilla ja hemiplegikoilla
Akuuttia lymfoblastileukemiaa sairastaneiden nuorten kävely ja jalkapohjan painekuormitus fyysisen toimintakyvyn mittareina
Diabeetikon jalkojenhoito
MBT-jalkineen harjoitusvaikutukset pes planovalgukseen
Pronaatio- mitä ihmettä??? : subtalaarinivelen, keskitarsaalinivelen sekä ensimmäisen säteen pronaatio kuormitetussa jalassa ja kävelyn tukivaiheessa luisen biomekaniikan näkökulmasta
Jalkaterapeutti (AMK) -video-ohjelmassa esittelemme jalkaterapeutin ammatinkuvaa ja ammattitaitovaatimuksia. Jalkaterapeutti on uusi sosiaali- ja terveysalan ammattikorkeakoulututkinto ja koulutus alkoi Suomessa vuonna 1996. Jalkaterapeutin ammattitaitovaatimuksia ovat jalkaterapian asiantuntijana toimiminen, terveyttä edistävä jalkaterapia, terapeuttinen harjoittelu ja apuvälineet sekä pehmytkudosjalkaterapia. Teimme videon tutkinnostamme, koska jalkaterapeutin ammattikorkeakoulututkinto on uusi, eikä aikaisempia videoita ole tästä Suomessa vielä tehty. Video-ohjelmassamme esittelemme neljää ammattitaitovaatimustemme osa-aluetta ja näytämme niistä esimerkkejä. Haluamme videon avulla markkinoida ammattiamme. Video-ohjelmaamme levitetään Työministeriön kautta Suomen työvoimatoimistoihin. Video-ohjelmamme raportissa käsitellään  jalkaterapeutin ammatinkuvaa, kvalifikaatioita, ammattikorkeakoulu-opiskelua, jalkaterapeuttikoulututusta, alamme historiaa ja videointiprosessia.
Opinnäytetyömme tarkoituksena on kartoittaa moniammatillisen yhteistyön toteutumista ja kehittämistä sekä jalka-terapian tunnettuutta Mikkelin ammattikorkeakoulun Savonlinnan terveysalan koulutusyksikössä. Tutkimuksemme kohdejoukoksi valittiin 25 ihmistä, joista 18 oli opiskelijoita ja 7 opettajaa. Tutkimusmenetelmänä käytimme puolistrukturoitua lomakehaastattelua. Tutkimuksessamme on sekä kvantitatiivisia että kvalitatiivisia piirteitä. Saadun aineiston analysoimme pääosin laadullisen sisällönanalyysin sekä SPSS -ohjelman avulla. Tulosten perusteella Savonlinnan terveysalan koulutusyksikössä on/ on ollut monenlaisia moniammatillisia pro-jekteja, mutta niiden toiminta ei ole aina vastannut moniammatillisen yhteistyön tarkoitusta tai opiskelijoiden odo-tuksia. Haastateltavat (N=25) olivat yksimielisiä moniammatillisen yhteistyön tarpeellisuudesta koulutuksen aika-na, koska se luo edellytykset työelämää varten. Kaikilla haastatelluilla ei ollut selkeää käsitystä, miten moniammatillisuus toteutuu sosiaali- ja terveysalalla, vaikka sen merkitys oli kaiken kaikkiaan kuvattu kattavasti. Moniammatillisen yhteistyön toteuttaminen koulutuksen aikana ei saisi tapahtua opiskelijan oman ammatin asian-tuntijuuden kustannuksella. Tärkeää juuri Savonlinnan terveysalan koulutusyksikössä olisikin, että moniammatilli-seen yhteistyöhön panostettaisiin ja motivoitaisiin koulun organisaation taholta. Pelkästään uusien projektien lisäämisellä ei saavuteta moniammatillisen yhteistyön tavoitteita. Hyvänä perustana pidämme ensiksi moniammatil-lisen yhteistyön ulottuvuuksien läpi käymistä teoriassa. Sen jälkeen vuorossa olisivat mm. erilaiset tutustumispäivät ja opetustilanteet. Ne antavat edellytykset moniammatilliseen yhteistyöhön. Jalkaterapian tunnettuus oli loppujen lopuksi hyvä vastaajien kesken, koska jalkaterapeutteja koulutetaan tutkimuskohteena olleessa terveysalan koulutusyksikössä. Jalkaterapeuttiopiskelijoiden tietämys muista koulutusammateista oli kohtalainen. Kaikkien koulutusammattien keskinäistä tunnettuutta tulisi tasavertaisesti lisätä, koska toisen ammatin tunteminen helpottaa työelämässä toimimista ja on lähtökohtana moniammatilliselle yhteistyölle. Opinnäytetyötämme voivat hyödyntää kaikki Savonlinnan terveysalan koulutusyksikön opiskelijat ja opettajat sekä asiasta kiinnostuneet. Lisäksi työ toimii hyvänä tietopakettina moniammatillisesta yhteistyöstä ja siihen liittyvistä tekijöistä sosiaali- ja terveysalalla. Olisi mielenkiintoista nähdä, miten edellä mainitut ehdotuksemme moniammatillisesta yhteistyöstä vaikuttaisivat moniammatillisuuden kehittymiseen terveysalan yksikössä.
Alaraajan nivelten manuaalinen mobilisointi : opas
Lasten jalkineiden valinta : verkko-opas Respecta Oy:n kotisivuille
Savonlinnan I-luokan oppilaiden kenkäkartoitus : kenkien arviointi ja kenkien valintaan vaikuttavat tekijät
Jalkaterapeuttiyrittäjäksi : opas jalkaterapeuttiyrittäjäksi aikovalle
Vaivaisenluuleikkauspotilaan pre- ja postoperatiivinen ohjaus päiväkirurgiassa
Alaraajojen pituuseron mittausjärjestelmät ja niiden luotettavuutta alentavia tekijöitä
Yrttikylpyjen vaikutukset jalkojen liikahikoiluun ja sieni-infektioihin : Maa- ja elintarviketalouden tutkimuskeskuksen ja jalkaterapiakoulutuksen yhteistyönä tehty kokeellinen tutkimus
Jalkojenhoitaja
Ensiaskelkengät tulevat lapselle käyttöön silloin, kun hän noin vuoden ikäisenä oppii kävelemään ja kun liikkuminen onnistuu  myös ulkona.  Kengän pääasiallinen  tarkoitus on suojata jalkaa ulkoisilta tekijöiltä ja tehdä liikkuminen mahdollisimman helpoksi. Oikeanlaisella kenkävalinnalla voidaan ehkäistä jalkoihin syntyviä kiputiloja, pehmytkudosvaurioita sekä virheasentoja. Opinnäytetyömme eteni tuotekehitysprosessin mukaisesti ja se sisälsi Savonlinnan alueen (Punkaharju, Rantasalmi ja Savonlinna) lastenneuvoloiden 13:lle terveydenhoitajalle tehdyn kartoituksen. Kartoitukseen käytimme kvantitatiivista kyselymenetelmää. Kartoituksen avulla saimme selville terveydenhoitajien toiveita ensiaskelkenkäohjeelle. Kyselyn perusteella terveydenhoitajat toivoivat ohjeeseen tietoa mm. ensiaskelkengän hankinta-ajankohdasta, ominaisuuksista sekä ensiaskelkengän käytön tärkeydestä. Ohjeeseen toivottiin myös kuvia, värikkyyttä, selkeyttä ja että se olisi lyhyt ja helppolukuinen. Tässä työssä oli tarkoituksena kehittää ensiaskelkenkäohje, joka palvelee terveydenhoitajia heidän ohjaustyössään sekä auttaa neuvolassa käyvien lasten vanhempia valitsemaan lapselleen hyvät ensiaskelkengät. Ohje laadittiin terveydenhoitajien toiveet huomioon ottaen teoriatiedon sekä hyvän ohjeen laatukriteereiden perusteella. Ohjeesta tehty prototyyppi arvioitiin terveydenhoitajille laaditun palautekyselyn avulla. Tämän jälkeen laadittiin lopullinen ohje, joka tulee neuvoloiden käyttöön joulukuussa 2003. Jatkotutkimuksena voitaisiin selvittää vanhempien mielipiteitä ensiaskelkenkäohjeen tarpeellisuudesta ja toimivuudesta. Tämän perusteella ohjeen kehittäminen voisi jatkua. Lisäksi voitaisiin kartoittaa jalkaterapian näkökulmasta myös muita vanhempia tai terveydenhoitajia kiinnostavia aihealueita.
Ruusu eli erysipelas on bakteerin aiheuttama ihon ja ihonalaiskudoksen tulehdus. Ruusua esiintyy yleisimmin alaraajoissa 70 - 85 %. Opinnäytetyössämme keskitytään alaraajoissa esiintyvän ruusun hoitoon ja ohjaukseen. Opinnäytetyön tarkoituksena oli selvittää, mitä asiantuntijoiden mielestä ruusua sairastavan potilaan ohjausmateriaalissa tulisi sisällöllisesti olla. Tietoa asiantuntijoilta kerättiin puolistrukturoiduilla teemahaastatteluilla. Asiantuntijoita olivat kolme terveydenhoitoalan ammattilaista ja kaksi ruusua sairastavaa potilasta. Kohdejoukko haastatteluihin valittiin harkinnanvaraisesti eli valittiin henkilöitä joilla oletettiin tietoa olevan. Asiantuntijoilta saadun tiedon sekä teoriatiedon pohjalta valmistimme kirjallisen ohjausmateriaalin ruusua sairastaville potilaille.Teema-alueet haastatteluissa olivat, ruusu ja sen hoitoperiaatteet, miten potilas itse voi edistää parantumistaan osallistumalla hoitoonsa osastolla ja kotona sekä jatkohoito ja ennaltaehkäisy. Haastatteluista saatu aineisto analysoitiin sisällön analyysin menetelmällä. Analyysi tehtiin deduktiivisesti, eli analyysiä ohjasi teemat, joihin perustuen tehtiin analyysirunko. Saatujen tuloksien perusteella valmistettiin kirjallinen ohjausmateriaali ruusua sairastaville potilaille. Asiantuntijoiden mielestä kirjallisessa ohjausmateriaalissa tulisi olla tietoa mistä ja miten ruusu tulee sekä sen oireista. Myös ruusun hoitomenetelmistä, jatkohoidosta ja ennaltaehkäisystä pitäisi asiantuntijoiden mielestä kertoa ohjausmateriaalissa. Ruusun ennaltaehkäisyn kannalta tärkeästä jalkojenhoidosta kaivattiin selkeitä itsehoito-ohjeita, kuten myös turvotuksen hoidosta. Asiantuntijat toivoivat, että kirjallinen ohjausmateriaali ei olisi kovin pitkä ja asioista kerrottaisiin vain pääasiat. Ulkoasua piristämään haluttiin humoristisia kuvia. Kirjallisen ohjausmateriaalin valmistaminen koettiin tärkeäksi asiaksi asiantuntijoiden keskuudessa. Asiantuntijoiden toiveita mahdollisimman tarkasti noudattaen valmistimme kirjallisen ohjausmateriaalin ruusua sairastaville potilaille. Tietoa ruususta haluttiin ohjausmateriaaliin monipuolisesti, mutta lyhyesti. Ohjausmateriaaliin laitettiin pääasiat lyhyesti ja selkeästi humoristisilla kuvilla piristettynä. Kirjallisen ohjausmateriaalin ensimmäistä versiota testattiin viidellä ruusua sairastavalla potilaalla. Heiltä saadun palautteen pohjalta ohjausmateriaaliin tehtiin pieniä muutoksia. Muutoksilla vaikutettiin lähinnä ohjausmateriaalin selkeyteen. Ohjausmateriaali on tarkoitus ottaa käyttöön Savonlinnan keskussairaalan sisätautiosasto 4 A:lla. Kirjallista ohjausmateriaalia käytetään suullisesti annettavan potilaanohjauksen tukena.
Opinnäytetyötarjous saatiin Savonlinnan keskussairaalan fysioterapiaosastolta uuden, toimivan potilasjalkineen kehittämiseksi. Työn tavoitteena oli suunnitella sairaalan kaikkien osastojen käyttöön potilasjalkine, joka kävisi mahdollisimman monelle potilaalle ja soveltuisi sairaalaolosuhteisiin.Opinnäytetyö on tuotekehitys, jonka tuotesuunnittelussa on otettu huomioon teoriatieto hyvistä jalkineista, Savonlinnan keskussairaalassa tällä hetkellä käytössä olevien potilasjalkineiden ominaisuudet sekä sairaalan potilaille ja henkilökunnalle tehty teemahaastattelututkimus, jolla kartoitettiin potilasjalkineiden käyttäjien mielipiteet ja kehittämisehdotukset.Käyttäjien mielestä osa tällä hetkellä käytössä olevista potilasjalkineista oli toimivia ja osa puutteellisia. Käyttäjät toivoivat uusien jalkineiden olevan turvalliset, helposti puettavat, mukavat ja esteettisesti miellyttävät sekä sairaalaolosuhteita kestävät.  Suunnitelluissa potilasjalkinevaihtoehdoissa on mm. kiinteä, tukeva kantakappi, helppokäyttöinen kiinnitys, kevyet ja pesunkestävät materiaalit, yksinkertainen malli ja pirteä väritys. Työn tärkeimpänä lähtökohtana oli suunnitella erityisesti potilaiden kannalta hyvä potilasjalkine.  Potilasjalkineet valmistaa yhteistyökumppanimme Laitosjalkine Oy.
Silikonista orteesiksi : tuotteistettu palvelu nivelreumaatikolle
Tiivistelmä: Kohti parempaa työhyvinvointia jalkaterapian näkökulmasta. Opinnäytetyön tarkoituksena on vastata Satakunnan Keskussairaalan Päivystyspoliklinikan terveydenhuoltohenkilöstön työhyvinvoinnin kehittämiseen liittyviin haasteisiin jalkaterapian näkökulmasta opettamisen ja ohjaamisen keinoin. Tavoitteena on osoittaa jalkaterveyden ja jalkojen omahoidon merkitys yksilön kokonaisvaltaisessa hyvinvoinnissa sekä lisätä terveydenhuoltohenkilöstön tieto- ja taitotasoa päivittäisessä jalkojen omahoidossa. Kevään 2009 aikana kartoitettiin päivystyspoliklinikan hoitohenkilökunnan jalkojen omahoidon toteuttamista, henkilöstön jalkaterveyttä sekä heidän käyttämiään työjalkineita. Tuloksien perusteella laadittiin luento jalkojen omahoidosta, jonka sisältöön valittiin jalkahygienia, ihon ja kynsien hoito, sukat, työjalkineet ja jalkavoimistelu. Tuloksista ilmenee, että terveydenhuoltohenkilöstön jalkojen omahoitotietous on puutteellista ja jalkojen omahoidon toteutus suosituksista poikkeavaa. Tuloksista selviää löydetyille jalkavaivoille (iho- ja kynsimuutokset) selviä aiheuttajia, joiden yhteyttä toisiinsa ei yleisesti tutkimusjoukossa ymmärretty. Kyselyn mukaan vastaajat kokivat jalkaterveyden olevan osa kokonaisvaltaista hyvinvointia ja sitä kautta osa työhyvinvointia. Pääsääntöisesti tutkimusjoukolla ei kuitenkaan ollut alaraajojen alueella kipuja ja he olivat perusterveitä. Opinnäytetyönä valmistetulla jalkojen omahoito-luennolla sekä jalkavoimisteluohjeistuksella pyritään ohjaamaan terveydenhuoltohenkilöstöä toimimaan terveyttä edistävällä tavalla, tunnistamaan ongelmia mahdollisimman aikaisessa vaiheessa sekä tukea päivittäisen jalkojen omahoidon toteutuksen voimavaroja. Opinnäytetyötä voidaan käyttää tulevaisuudessa terveydenhuoltohenkilöstön ohjaamiseen ja opettamiseen jalkojen omahoidosta
Naisten tanssikenkien merkitys paritanssissa
Suomalaisten ikääntyminen ja erityisesti aikuistyypin diabeteksen voimakas lisääntyminen saavat aikaan merkittävää kasvua kroonisten haavapotilaiden määrässä. Diabeteksesta johtuvien lisäsairauksien, kuten ääreishermojen sairauden, neuropatian ja verenkierron heikkenemisen, iskemian, vuoksi moni diabeetikko saa jalkahaavan, joka altistaa potilaan infektioille ja jopa raajan menettämiselle. Kroonisten haavojen hoitaminen kuluttaa paljon terveydenhuollon henkilö- ja kustannusresursseja. Krooninen kipu on myös kasvavan ihmisjoukon jokapäiväinen ongelma. Krooninen, neuropaattinen kipu on hankalahoitoinen moninaisten oireidensa vuoksi. Kroniseen haavaan liittyy usein haavan käsittelykipua sekä lepokipua, joka kuluttaa potilaan sairauden toipumiseen tarvitsemaa energiaa ja hidastaa haavojen paranemista. Elektroterapialla eli sähköhoidolla voidaan aikaansaada kudoksissa erilaisia kemiallisia ja fysiologisia reaktioita. Transkutaanisen hermostimulaation, TENS:n,  perifeeristä verenkiertoa parantavaa, haavan paranemisprosessia aktivoivaa ja tulehdusta hillitsevää vaikutusta on hyödynnetty  kivun hoidon lisäksi kroonisten haavojen, kuten säärihaavojen ja diabeettisten jalkahaavojen hoidossa. TENS-hoitolaitteet ovat pieniä, helppokäyttöisiä ja edullisia ja sopivat siten omahoitoon. TENS-hoito ei-lääkkeellisenä hoitomuotona sopii hyvin  terveydenhuollon eri ammattihenkilöiden, muun muassa jalkaterapeuttien, käyttöön. Opinnäytetyössäni olen teoriataustaan pohjautuen laatinut TENS-hoidon toteuttamista varten diabeettisen jalkahaavan paranemisen arviointi- ja seurantalomakkeen sekä kivun arviointilomakkeen. Toivon, että jatkotutkimuksen avulla kehittämäni lomakkeet saadaan koekäyttöön ja hyödyttämään diabeettisesta jalkahaavasta kärsiviä potilaita.
Klassisen baletin tanssijoiden jalkaterveys ja sen edistäminen
"Tavallisen tallaajan lenkkitossu" : urheilujalkinevalintaan vaikuttavia tekijöitä
Raajojen nivelten manuaalinen mobilisointi : nivelten manuaalinen tutkiminen ja mobilisointi peruskoulutuksessa
Kävelyn varvastyöntövaiheiden poikkeavuudet
Diabeetikon jalkaongelmien ennaltaehkäisy Itä-Suomessa : jalkojen kunto, omahoitokäytänteet, ohjaus ja seuranta diabeetikoiden arvioimana
Tiivistelmä: Verkko-opas diabeetikon jalkojen omahoitoon. Opinnäytetyön tarkoituksena oli tuottaa HUS:n Internet- ja Intranet sivuille verkko-opasmateriaali diabeetikoiden jalkojen omahoitotietouden edistämiseksi. Verkko-opas tehtiin yhteistyössä HUS:n kahden jalkojenhoitajan kanssa, jotka kuuluivat opinnäytetyön kehittämisryhmään. Opinnäytetyön tutkimuksellinen lähestymistapa oli kvalitatiivinen eli laadullinen. Aineisto kerättiin kattavan kirjallisuuskatsauksen avulla. Kirjallisuuskatsaus tehtiin käyttäen tietokantoja PubMed, Medline Ovid ja Cinahl. Tietokannat valittiin niiden kattavuuden ja luotettavuuden perusteella. Aineistoa kerättiin myös kehittämisryhmän kanssa käytyjen teemakeskustelujen avulla, joita oli yhteensä neljä. Kaikki aineisto analysoitiin sisällön analyysin menetelmää käyttäen. Kirjallisuuskatsauksen mukaan keskeiset diabeetikon jalkojen omahoidon osa-alueet olivat jalkahygienia, jalkojen ihon hoito, jalkojen tarkastaminen, kynsien hoito, sukka, jalkine, kylmyyden ja kuumuuden aiheuttamat riskitekijät ja yhteydenotto jalkaterapeuttiin tai jalkojenhoitajaan. Näistä osa-alueista muodostettiin diabeetikon jalkojen omahoidon verkko-opas. Verkko-opas on tarkoitettu HUS:n diabeetikoiden parissa työtä tekevien ja diabeetikoiden käyttöön. Kehittämisryhmä oli tyytyväinen verkko-oppaan materiaaliin. Kehittämisehdotuksia tuli sanamuotojen ja lauserakenteiden johdonmukaisuuteen. Myös ohjeiden määrää karsittiin, jotta kokonaisuus pysyisi selkeänä. Verkko-oppaan omahoito-ohjeiden avulla voidaan ehkäistä diabeetikon jalkavaivojen kehittymistä. Työn tavoitteena oli saada HUS:n käyttöön yhteneväiset jalkojen omahoito-ohjeet diabeetikoiden jalkojen omahoidon ohjausta varten sekä diabeetikoiden jalkojen omahoitotietouden edistämiseksi. Tässä tavoitteessa on onnistuttu hyvin. Yhtenä kehittämismahdollisuutena voisi olla verkko-oppaan testaaminen käytännössä. Selvittämisen tavoitteena olisi esimerkiksi se, kuinka HUS:n työntekijät hyödyntävät verkko-opasta käytännössä tai kuinka sen vaikutus näkyy diabeetikoiden jalkojen omahoitotottumuksissa.
Periksi ei anneta
Yksilöllisten tukipohjallisten vaikutuksia diabeetikoiden jalkojen kuntoon
Vatsa kasvaa - jalat turpoaa : raskauden vaikutukset jalkoihin
Opinnäytetyömme tarkoitus on jalkaterapian näkökulmasta kartoittaa olemassa oleva tieto pes cavuksesta eli kaarijalasta sekä sen tutkimisesta ja hoidosta. Systemaattisen kirjallisuushaun perusteella pes cavus deformiteettia koskeva tieto on irrallista. Kirjallisuushakujen avulla löydetty lähdeaineisto on analysoitu induktiivisella sisällönanalyysi menetelmällä. Tutkimusaineiston keräsimme suurimmaksi osaksi jalkaterapian koulutusohjelman käyttämistä teoksista, internetistä ja eri artikkeliviitetietokannoista. Tarkastelimme pes cavus-deformiteetteja koskevaa lähdemateriaalia jalkaterapeuttisen tutkimisen ja konservatiivisen hoidon näkökulmasta. Tulokset on koottu tutkimuskysymysten pohjalta ja tuloksina saimme tietoa pes cavuksesta, sen tuntomerkeistä, aiheuttajista, aiheuttamista ongelmista sekä tutkimisesta ja hoidosta. Työmme on suunnattu jalkaterapian opiskelijoille sekä valmiille jalkaterapeuteille ja tästä johtuen voimme käyttää työssämme ammattisanastoa. Työmme tuloksista on apua niin jalkaterapeuttiopiskelijoille kuin jalkaterapeuteillekin tekemässään työssä.
Alaraajojen biomekaaniset tutkimukset jalkaterapiassa on havainnollinen ja konkreettinen toimintaohje tutkimuksista, joita tarvitaan esim. ortoositarpeen arvioinnissa.
Transkutaaninen hermostimulaatio (TENS) diabeettisen jalkahaavan hoidossa : seurantalomakkeiden kehittäminen
"Harvon tulee heiänkii kurkisteltuu omii jalkoja" : palvelukodissa asuvien kehitysvammaisten ihmisten jalkojen itsehoitovalmiudet
Jalkojen vyöhyketerapian hyödyntäminen hoitotyössä
Kouluterveydenhoitajan työ ja lasten yleisimmät tuki- ja liikuntaelinperäiset selkä- ja alaraajaongelmat
Työjalkineiden ja jalkatyypin yhteys lehdenjakajien jalkojen sekundaarimuutoksiin
Opinnäytetyön tarkoituksena oli selvittää, millaisia kemiallisten ja biologisten työympäristötekijöiden aiheuttamia terveyshaittoja jalkaterapiaklinikassa voi esiintyä ja miten niitä voidaan ehkäistä. Tulokset oli tarkoitus esittää ohjeina, joita on tarkoitus testata ja kehittää tulevaisuudessa. Työ on suunnattu henkilökunnalle ja opiskelijoille, jotka työskentelevät ja opiskelevat jalkaterapiaklinikassa.Tutkimusmenetelmänä on teoreettinen tutkimus, jossa käytetään jo olemassa olevaa aineistoa hyväksi. Tutkimusaineistona oli työsuojelua käsittelevä kirjallisuus, joka on analysoitu deduktiivisella sisällönanalyysimenetelmällä. Suoraan jalkaterapian työsuojelua käsittelevää kirjallisuutta ei ollut käytettävissä, mutta terveysalan ja muiden alojen työsuojelua käsittelevä kirjallisuus on sovellettavissa jalkaterapiaklinikan työsuojeluun. Tutkimuksen tuloksena esitetään ohjeet siitä, miten jalkaterapiaklinikassa voidaan vähentää työterveyshaittoja aiheuttavia tekijöitä. Ensisijaisesti tulee käyttää sellaisia aineita ja menetelmiä, jotka aiheuttavat mahdollisimman vähän työterveyshaittaa ja tarpeen mukaan on suojauduttava.Tutkimuksen tulosten perusteella kemiallisia työterveyshaittoja aiheuttavat kemialliset aineet. Niitä käytettäessä on tutustuttava tarkoin aineiden käyttöohjeisiin ja noudatettava niitä. Hengitysteiden haittojen aiheuttajista pölyongelmaa voidaan vähentää käyttämällä sellaisia hoitomenetelmiä, jotka tuottavat mahdollisimman vähän pölyä ja käyttämällä pölyä sitovia ja sitä poistavia hoitolaitteita ja hengitys- ja silmäsuojaimia. Ihottumien ehkäisyssä käsien suojaaminen ja hoito on tärkeää. Biologisten työterveyshaittoja aiheuttavien tekijöiden, infektioiden ja veren välityksellä leviävien tautien ennaltaehkäisyssä on noudatettava tavanomaisia varotoimia ja erikoistapauksissa tulee toimia annettujen erikoisohjeiden mukaan. Lähikosketuksessa leviävien tautien ehkäisyssä tulee suojautua mahdollista syyhyä vastaan käyttämällä suojakäsineitä. Toiminta jalkaterapiaklinikassa on yhtä turvallista kuin muuallakin terveysalalla, mutta luonnollisesti työn luonteen takia työsuojelu tulee ottaa huomioon toiminnassa ja työterveyshaittoja aiheuttavat tekijät tulee minimoida.
Opinnäytetyömme tarkoituksena on kartoittaa Intersport- ja Kesport- kauppojen urheilumyyjien tietämystä hyvästä urheilujalkineesta. Lisäksi selvitetään, millä perusteella urheilumyyjät suosittelevat urheilujalkineita erilaisissa jalkaongelmissa. Työssämme urheilujalkinetta käsitellään lenkkeilyä ja satunnaista juoksua harrastavan "tavallisen tallaajan" näkökulmasta, jonka jalkineelta ei vaadita lajikohtaisia erityisominaisuuksia. Teoriaosassa urheilujalkinevalintaan vaikuttavat tekijät on rajattu käsittämään jalkaterän ja säären alueen ongelmia. Tutkimuksemme on pääosin kvantitatiivinen, mutta siinä on kvalitatiivisia piirteitä. Tutkimusaineiston keräsimme kyselylomakkeilla, joita palautui 32. Saadun aineiston analysoimme sisällönanalyysin ja SPSS -ohjelman avulla. Tutkimustulosten mukaan urheilumyyjät tiesivät keskimäärin 5,7 hyvän urheilujalkineen ominaispiirrettä. Myyjistä (n=29) kaikki olivat asiakastilanteissa kohdanneet kapean ja rintavan jalan, "penikkataudin" sekä ylipainon. Vähiten asiakastilanteissa tuli ilmi sienikynsiongelma. Kaikki vastaajat (n=29) ilmoittivat tuntevansa "penikkataudin". Hautuma oli vähiten tunnettu ongelma myyjien keskuudessa. Vaikka myyjät tiesivät hyvän urheilujalkineen ominaispiirteitä hyvin, he eivät välttämättä ota huomioon jalan ja jalkineen yhteensopivuutta.  Tuloksista kävi ilmi, että asiakastilanteissa tuli esille enemmän jalkaongelmia kuin myyjät niitä tunsivat. Myyjät olivat tuoneet esille pääosin oikeita yksittäisiä jalkineratkaisuja jalkaongelmiin, mutta huomiomme kiinnittyi ratkaisujen vähäiseen määrään. Moniin jalkaongelmiin olisi löydettävissä  useampia jalkineratkaisuja. Tutkimuksesta saamamme tulosten perusteella laadimme urheilumyyjien käyttöön ohjemateriaalin. Ohjemateriaali sisältää hyvän jalkineen ominaispiirteitä ja jalkineratkaisut erilaisiin jalkaongelmiin. Opinnäytetyö on suunnattu pääasiassa urheilumyyjien käyttöön, mutta sitä voivat hyödyntää myös muut asiasta kiinnostuneet. Lisäksi työ toimii tiiviinä tietopakettina urheilujalkinevalintaan vaikuttavista tekijöistä. Tekemämme ohjemateriaalin vaikutusta urheilumyyjien tietämykseen voisi tutkia muutaman vuoden kuluttua.
Jalkaterapianimikkeistö
Jalkaterapian englanti-suomi-sanasto
Tutkimuksen tarkoituksena oli selvittää päiväkirurgisten potilaiden kokemuksia ennen ja jälkeen vaivaisenluuleikkauksen saadusta ohjauksesta. Lisäksi kartoitimme vaivaisenluusta poti-laille aiheutuneita ongelmia, leikkaukseen hakeutumisen syitä ja  ennen vaivaisenluuleikkausta käytettyjä konservatiivisia hoitokeinoja. Tutkimuksessa käytettiin kvantitatiivista eli määrällistä menetelmää. Aineisto kerättiin puolistrukturoidulla kyselylomakkeella, joka sisälsi 26 strukturoitua, kaksi puolistrukturoitua ja kolme avointa kysymystä. Kysely tapahtui Etelä-Karjalan, Keski-Suomen, Mikkelin, Pohjois-Karjalan ja Savonlinnan keskussairaaloissa 14.2. - 1.9.2000 välisenä aikana. Kohderyhmänä olivat vaivaisenluuleikkauspotilaat. Vastauksia palautui kaikkiaan 70, joista analysoitiin 69. Tulosten mukaan pre- ja postoperatiiviseen ohjaukseen oli varattu aikaa melko riittävästi, mutta ohjauksen sisällössä oli paljon puutteita. Vaivaisenluu aiheutti kaikille vastaajille joitain ongelmia. Suurimmaksi ongelmaksi tuloksista nousi kengänpitovaikeus. Vaivaisenluuleikkaukseen hakeuduttiin eniten sen aiheuttamien ongelmien vuoksi, joita olivat kengänpitovaikeuden lisäksi liikkumisongelma, kipu ja särky. Ennen leikkausta hieman yli puolet vastaajista oli käyttänyt konservatiivisia hoitokeinoja, joista kaksi kolmasosaa oli saanut niistä apua jonkin verran. Useilla potilailla annetun ohjauksen määrä oli vähäistä siihen nähden, että ohjaukseen oli varattu melko riittävästi aikaa. Tämä on huolestuttavaa, sillä päiväkirurgisen hoidon osuuden on laskettu lisääntyvän tulevaisuudessa. Potilaille annettavan ohjauksen pitäisi pysyä kehityksen mukana, koska sillä on suuri merkitys leikkauksen onnistumisen kannalta.
Lattajalan hoitomuotojen vertailu 7-13-vuotiailla lapsilla
Alaraajojen pituusero on yleistä ja seuraukset johtavat anatomisten rakenteiden ja pehmytkudosten poikkeamiin. Jalkaterapiassa alaraajojen pituuseroa mitataan ei-röntgenologisilla mittausmenetelmillä ja niiden kuvaukset ovat esitetty hajanaisesti kirjallisuudessa.Opinnäytetyön tarkoituksena oli selvittää alaraajojen pituuseron mittausmenetelmät ja niiden luotettavuutta alentavat tekijät. Teoriaosassa käsitellään rakenteellista ja toiminnallista pituuseroa, pituuseron syitä ja seurauksia, pituuseron mittausmenetelmiä sekä röntgentutkimuksia. Tutkimusmenetelmänä käytimme sisällönanalyysiä ja sen tukena puolistrukturoitua havainnointia. Tutkimusaineiston keräsimme useista eri lähteistä ja havainnoimalla alaraajojen pituuseron mittausmenetelmien suorittamista. Tutkimuksen tulokset osoittavat alaraajojen pituuseromittausmenetelmien luotettavuutta alentavia tekijöitä, jotka  liittyvät mittaajaan, mitattavaan, välineeseen sekä ympäristöön. Mittaajan tulisi huomioida nämä kaikki tekijät saadakseen mahdollisimman luotettavia tuloksia. Tutkimuksen tulokset vahvistavat edelleen tietoa siitä, että alaraajojen pituuseron mittausmenetelmät eivät ole tarkkoja, eivätkä anna luotettavia tuloksia. Alaraajojen pituusero pystytään edelleenkin määrittämään luotettavasti ainoastaan röntgenkuvauksen keinoin. Tulokset esitetään taulukkoina jalkaterapeuttiopiskelijoiden ja jo valmistuneiden jalkaterapeuttien käyttöön.
Jalkaterapeutti (AMK) -video-ohjelma ja raportti : case: Mikkelin ammattikorkeakoulun Terveysalan koulutusyksikkö
Kevennysterapia
Opinnäytetyömme tarkoituksena on selvittää, kuinka nuoret jalkapalloilijat paneutuvat jalkapallokengän valintaan, jalkojensa omahoitoon ja lihashuoltoon. Lisäksi kartoitamme, millaisia jalkaterän alueen ongelmia nuorilla ilmenee. Teoriaosuus on rajattu käsittämään vammoille altistavia tekijöitä ja hyvän jalkapallokengän ominaisuuksia sekä jalkineen valintaan vaikuttavia tekijöitä. Teoriaosuudessa käsitellään myös tyypillisimpiä jalkaterän alueella ilmeneviä vaurioita jalkapalloilijoilla. Tutkimuksemme on pääpiirteiltään kvantitatiivinen, mutta siinä on myös kvalitatiivisia piirteitä. Tutkimusaineiston keräsimme kysely- ja tutkimuslomakkeilla. 13 jaetusta kyselylomakkeista palautui 11 kappaletta ja kliinisiin tutkimuksiin osallistui 6 jalkapalloilijaa. Aineiston analysoimme pääosin SPSS-ohjelman ja Excelin avulla. Osa aineistosta analysoitiin deduktiivista sisällönanalyysia käyttäen. Tutkimustulosten mukaan jalkapalloilijat valitsivat pelikenkänsä sen tuntuman mukaan eivätkä niinkään huomioineet jalan ja lestin yhteensopivuutta. Lisäksi puutteita ilmeni mm. lihashuollossa sekä jalkojen omahoidossa. Kliinisistä tutkimuksista kävi ilmi, että nuorien jalkapalloilijoiden jalkojen kunto oli keskimäärin hyvä. Muutamilla jalkapallonpelaajilla ilmeni jalkaterän alueella jonkinasteisia pehmytkudosvaurioita ja rakenteellisia muutoksia. Tutkimustulosten perusteella laadimme kirjallisen oppaan nuorille jalkapalloilijoille. Opas sisältää ohjeita jalkojen omahoidosta, ominaispiirteitä hyvästä jalkapallokengästä sekä tyypillisimpien vaurioiden oireet, hoidon ja ennaltaehkäisyn. Opinnäytetyö on suunnattu jalkaterapeuteille ja jalkaterapeuttiopiskelijoille. Lisäksi työtämme voivat hyödyntää jalkapallovalmentajat.
Tiivistelmä.
Laaja-alainen ja monikerroksinen kuntoutuksen osaaminen
Pes cavus jalkaterapian näkökulmasta : tutkiminen ja hoito
Plantaarifaskiitin venytyshoidot
Lupaan vakaasti ja vilpittömästi... : 50 vuotta terveysalan koulutusta Savonlinnassa
Verta hyydyttävä lento : ohjeistus laskimoverenkiertohäiriöiden ennaltaehkäisyyn
Tiivistelmä: Opinnäytetyössämme selvitimme Savonlinnan ja Mikkelin keskussairaaloissa sekä Tampereen Diabeteskeskuksessa käyneiden diabetesta sairastavien 10 - 16-vuotiaiden nuorten jalkojenhoito- ja liikuntatottumuksia. Vanhemmilta kysyimme heidän tietojaan diabetesta sairastavien lastensa jalkojenhoidosta ja liikunnasta. Tuloksiin perustuen valmistimme nuorten tarpeista lähtevää ohjausmateriaalia Internetiin.  Koemme tarpeellisena tuottaa sellaista materiaalia, joka motivoi diabetesta sairastavia nuoria hoitamaan itseään. Toivomme, että valmistamaamme ohjausmateriaalia tullaan käyttämään mahdollisimman monen diabetesta sairastavan nuoren jalkojenhoidon- ja liikunnanohjauksen tukena. Ohjausmateriaali on tarkoitettu erityisesti nuorille sekä muille asiasta kiinnostuneille. Keväällä ja kesällä 2000 toteutetussa kyselytutkimuksessamme ilmeni, että nuorten ja heidän vanhempiensa jalkojenhoitoon ja liikuntaan liittyvissä tiedoissa, taidoissa ja motivaatiossa oli puutteita. Osa nuorista ja vanhemmista ei ollut saanut ohjausta lainkaan. Joissakin asioissa he toimivat jopa suositeltujen tapojen vastaisesti ja mikään osa-alue ei ollut kaikille itsestään selvää. Heille on näin ollen erittäin tärkeää antaa kattavaa ja monipuolista ohjausta, jotta vältyttäisiin myöhemmin monilta diabeteksen aiheuttamilta komplikaatioilta.
Tiivistelmä: Kilpatanssia harrastavien jalkaterveyden edistäminen : sovelletun jalkakoulun kehittäminen. Opinnäytetyön tarkoituksena oli kehittää sovellettu jalkakoulu kilpatanssiharrastajien alaraajojen spiraalitoimintojen vahvistamiseksi. Opinnäytetyö tehtiin yhteistyössä Mäkelänrinteen urheilulukion kilpatanssia harrastavien lukiolaisten kanssa. Tutkimuksellinen lähestymistapa oli laadullinen. Aineistona käytettiin kohdennettuja tausta- ja loppukyselyjä. Laadullinen lähestymistapa sopi parhaiten selvitettäessä jalkakoulun hyötyä ja soveltuvuutta kilpatanssiharrastajille sekä jalkakoulun harjoitteiden hyödyntämistä arjen toiminnoissa. Kyselylomakkeissa oli sekä avoimia että suljettuja kysymyksiä, joista osa oli laadullisia, osa määrällisiä. Avoimet kysymykset analysoitiin aineistolähtöisen sisällön analyysin logiikkaa noudattaen. Kilpatanssi asettaa jalkaterille erityisiä vaatimuksia, joita tanssikengät vielä korostavat. Kaikki osallistuneet kokivat saaneensa jalkakoulusta hyötyä. Tulosten mukaan 60 % kilpatanssiharrastajien vastaamista jalkakoulun hyödyistä kohdistui jalkaterän pienten lihasten ja alaraajalinjauksen vahvistumiseen. Kysyttäessä harjoitteiden hyötyä kilpatanssiharrastuksen kannalta 29 %:ssa vastauksista koettiin sekä lihasten vahvistuneen että oikean asennon hallinnan parantuneen harrastuksessa. Jalkaterveyden kannalta hyötyä koettiin eniten alaraajojen oikean asennon hahmottamisessa (36 % vastauksista). Harjoitteita ankkuroitiin arkeen eniten kotona ja harrastuksissa. Tämä on ymmärrettävää, koska harjoitteiden sisäistäminen ja ratautuminen aivoihin kestää pidempään. Harjoitteista flamingoa tehtiin kaikissa kysytyissä tilanteissa eniten. Harrastuksissa ja kotona tehtiin eniten lonkan kahdeksikkoa. Picasso-harjoitetta tehtiin vähiten. Sovellettu jalkakoulu järjestettiin neljä kertaa, 45 minuuttia kerralla. Tällöin kilpatanssiharrastajille opetettiin yhdeksän spiraalidynaamista harjoitetta, joiden keskeisenä tavoitteena oli alaraajalinjauksen ja jalkaterän pienten lihasten kehittäminen. Spiraalidynaaminen jalkakoulu tarjoaa hyvän vaihtoehdon kilpatanssijoiden oheisharjoittelulle. Opinnäytetyötä voivat hyödyntää jalkaterapeutit, fysioterapeutit ja eri urheilulajien valmentajat ja harrastajat.
Jalkaterapeutin osaamisalueisiin perustuvan opetussuunnitelman kehittäminen
Oman elämänsä ihminen : voimavarana taide
Tässä tutkimuksessa selvitettiin plantaarifaskian ja gastro-soleaalisen kompleksin venytysharjoitteiden ja yölasta-hoidon vaikutusta plantaarifaskiitin aiheuttamaan kipuun, ylemmän nilkkanivelen dorsifleksioon ja 1. varpaan tyvinivelen ekstensioon. Lisäksi vertailimme tehdasvalmisteisen ja yksilöllisesti valmistetun yölastan eroja hoidon lopputuloksen kannalta. Tutkimus toteutettiin Kuopion yliopistollisessa sairaalassa ja Kuopion terveyskeskuksessa. Tutkimuksen kohdejoukko koostui Kuopion yliopistollisen sairaalan henkilökunnasta (13 henkilöä) ja Kuopion terveyskeskuksen plantaarifaskiittipotilaista (18 henkilöä). Tutkimusjakson pituus kullakin tutkittavalla oli kaksi kuukautta, jonka alussa olivat alkumittaukset ja ohjaus venytyshoitoihin. Tutkimusjakson lopussa kullekin tutkittavalle tehtiin loppumittaukset.  Alku- ja loppumittaukset teki sama henkilö Kuopion yliopistollisessa sairaalassa.  Tutkimuksemme on kvantitatiivinen eli määrällinen, mutta siinä on myös kvalitatiivisia eli laadullisia piirteitä. Vaikka tutkimusjoukko ei ollut suuri (N = 31), ovat tulokset yleistettävissä kohdejoukon ulkopuolelle, koska niitä voidaan verrata aiemmin tehtyjen tutkimusten tuloksiin. Kaikista tutkittavista 71 prosentilla aamukipu loppui kokonaan ja lisäksi 18 prosenttia koki saavansa apua plantaarifaskiitin aiheuttamaan aamukipuun. Rasituskipu loppui kokonaan 47 prosentilla, ja lisäksi 33 prosenttia koki saavansa apua rasituskipuun. Venytyshoidot lisäsivät ylemmän nilkkanivelen dorsifleksiota ja 1. varpaan tyvinivelen ekstensiota, mikä ilmeni vähentyneenä lihaskireytenä. Hoidon lopputuloksen kannalta tehdasvalmisteisen ja yksilöllisesti valmistetun yölastan välillä ei ollut eroa. Opinnäytetyötämme voivat hyödyntää kaikki terveydenhuoltoalalla työskentelevät, jotka joutuvat työssään kohtamaan jalkakipupotilaita.
Opinnäytetyön tarkoituksena oli tutkia, mitkä tekijät aiheuttavat poikkeavat kävelyn päätöstuki- ja esiheilahdusvaiheet sekä miten ne havaitaan kävelyssä. Tutkimuksen tulosten perusteella oli tarkoi-tus kehittää havainnointitaulukko, joka tukee jalkaterapeutteja visuaalisessa kävelyn analyysissä. Työ on suunnattu jalkaterapeuttiopiskelijoille ja jalkaterapeuteille. Tutkimusmenetelmänä on teoreettinen tutkimus, jossa käytetään jo olemassa olevaa aineistoa hyväksi. Tutkimusaineistona oli kolme teosta, jotka on analysoitu induktiivisella sisällönanalyysimenetelmällä. Näitä ovat Clinical biomechanics of the lower extremities; Gait analysis, normal and pathological function ja Physical rehabilitation: assesment and treatment. Tutkimusten tuloksena esitetään analyysissä muodostetut taulukot. Tutkimuksen tulosten perusteella tavallisimmat poikkeavaa kävelyn päätöstuki- ja esiheilahdusvaihetta aiheuttavana syynä ovat jalkaterän sekä nilkan alueella olevat rakenteelliset sekä lihasten toiminnalliset ongelmat. Myös muissa kehon osissa olevat ongelmat ovat yleisimmin lihasperäisiä. Yleisesti poikkeava päätöstuki- ja esiheilahdusvaihe heikentävät kävelyä lyhentäen askelpituutta, alentaen kävelynopeutta ja heikentäen tasapainoa sekä varvastyöntöä. Työn tulokset vahvistavat edelleen tietoa siitä, että asiakas on tutkittava perusteellisesti kävelyä havainnoitaessa ja havaittaessa siinä ongelmia. On selvitettävä varsinainen kävelyyn vaikuttavan ongelman aiheuttaja, jotta voidaan keskittyä sen hoitoon.
Jalkaterveys
Opinnäytetyömme tarkoituksena oli määritellä subtalaarinivelen, keskitarsaalinivelen ja ensimmäisen säteen pronaatio kuormitetussa jalassa ja kävelyn tukivaiheessa luisen biomekaniikan näkökulmasta. Työ on suunnattu jalkaterapeuttiopiskelijoille ja jalkaterapeuteille. Tutkimusmenetelmänä on teoreettinen tutkimus, jossa käytetään jo olemassa olevaa aineistoa hyväksi. Tutkimusaineistona oli kolme teosta: Clinical Biomechanics of The Lower Extremities, Normal and abnormal function of the foot- Clinical biomechanics ja The Biomechanics of the Foot and Ankle, jotka on analysoitu induktiivisella sisällönanalyysimenetelmällä. Tutkimuksen tulokset esitetään sanallisessa muodossa.Tutkimuksen tulosten perusteella todetaan, että pronaatio on ilmiönä monimutkainen. Ilmiön monimutkaisuutta kuvaa myös se, että tutkijat teoksissaan ovat osittain eri mieltä asiasta. Pronaation syy-seuraussuhde täytyy tuntea, koska sen vaikutus ulottuu jalkaterästä muualle kehoon suljetun kineettisen ketjun mukaisesti. Opinnäytetyömme perusteella laadittua raporttia voidaan hyödyntää biomekaniikan opetuksessa, biomekaanisessa tutkimisessa sekä tukipohjallisterapiassa.
Vyöhyketerapia ja refleksologia terveyden tukena
Tämä tutkimus kartoittaa uuden sosiaali- ja terveysalan ammatin jalkaterapeutin ammatin tunnettuutta ja jalkaterapian arvioitua tarvetta. Aihe on ajankohtainen, sillä koulutusta on ollut Suomessa vasta vuodesta 1996 lähtien. Tutkimus toteutettiin kahdessa eri itäsuomalaisessa kaupungissa. Otokseksi muodostui yhteensä 76 terveysalan työntekijää kummankin kaupungin keskussairaaloista ja yhteensä 24 maallikkoa samoista kaupungeista. Tutkimus toteutettiin kyselyin terveysalan työntekijöiden keskuudessa ja maallikoita haastateltiin strukturoidun haastattelulomakkeen avulla. Teoriaosassa käsitellään jalkaterapeutin koulutusta ja sen historiaa, jalkaterapeutin ammattia, pehmytkudosperäisiä ja rakenteellisia jalkaongelmia sekä alaraajaperäisiä kipuja. Tutkimuksessa haluttiin kartoittaa seuraavia asioita: Millainen on jalkaterapian ja jalkaterapeutin ammatin tunnettuus? Millaisia jalkaongelmia tutkimukseen osallistuneilla itsellään ilmeni? Millaisia jalkaongelmia terveysalan työntekijät ovat kohdanneet ja kuinka jalkaongelmat osastoilla huomioidaan? Millaiseksi tutkimukseen osallistuneet arvioivat jalkaterapian tarpeen tulevaisuudessa? Tuloksissa ilmeni, että jalkaterapian ja jalkaterapeutin ammatti ei ole vielä kovin hyvin tunnettu . Jalkaterapeutti, jalkojenhoitaja ja jalkahoitaja sekoitetaan usein. Jalkaterapiaan mielletään kuuluvaksi  jalkojen hoito, erilaiset ohjaukset ja neuvonnat, hieronta sekä  pohjallisten ja erilaisten apuvälineiden valmistaminen. Lähes jokaisella tutkimukseen osallistuneella oli kokemusta jostain jalkaongelmasta. Myös terveysalalla työskentelevistä  lähes jokainen oli kohdannut työssään jalkaongelmia ja niihin myös kiinnitetään osastoilla huomiota. Jalkaterapian tarve tulevaisuudessa arvioitiin hyväksi ja jalkaterapiaa peilattiin jopa tulevaisuuden alaksi, koska jalkaongelmat tulevat lisääntymään väestön ikääntymisen myötä. Johtopäätöksenä voidaan todeta, että jalkaterapeutin ammatin tunnetuksi tekemisessä tarvitaan jatkuvaa ja tehokasta markkinointia.
10-16-vuotiaiden diabetesta sairastavien nuorten jalkojenhoidon ja liikunnan ohjaus
Jalkaterapeuttien sijoittuminen ja työnkuva Suomessa
Kilpatanssia harrastavien jalkaterveyden edistäminen : sovelletun jalkakoulun kehittäminen
Opinnäytetyön tarkoituksena oli selvittää kirjallisuudesta, millaisilla tutkimuksilla Mortonin neurooma diagnosoidaan, mitkä ovat Mortonin neurooman diagnoosin kannalta huomioitavat vaivat ja millaisia hoitokeinoja Mortonin neuroomaan käytetään. Opinnäytetyössä keskitytään jalkaterapian kannalta tärkeisiin tutkimuksiin ja hoitokeinohin. Siksi paino on manuaalisissa tutkimuksissa ja konservatiivisissa hoitokeinoissa. Työ on suunnattu jalkojenhoitajille ja jalkaterapeuteille. Mortonin neurooman diagnosoimisessa kivulla on suuri merkitys. Jalkaterän monien eri kipua aiheuttavien vaivojen vuoksi samankaltaiset vaivat tulee erottaa. Konservatiivisilla hoitokeinoilla on suuri merkitys Mortonin neurooman hoidossa. Myös kirurgista hoitoa käytetään, mutta tässä opinnäytetyössä siihen ei keskitytä, koska Suomessa jalkojenhoitajat ja jalkaterapeutit eivät tee kirurgisia toimenpiteitä. Analyysissä käytetään deduktiivista sisällönanalyysiä, joka on rakennettu teoriatiedon pohjalta. Tutkimusaineistona oli kolme teosta: Lorimerin, Frenchin, O'Donnellin, ja Burrow'n Neale's disorders of the foot. Diagnosis and management (2002), Alexanderin The foot. Examination & diagnosis (1997) ja Peltokallion Tyypilliset urheiluvammat osa 1 (2003). Aineistoa analysoitiin teoriatiedon pohjalta tehdyllä analyysirungolla. Tulokset esitetään tutkimuskysymyksittäin analyysin tuloksista saatujen tekstien ja taulukkojen avulla. Tutkimustulosten perusteella Mortonin neurooman diagnosoinnissa korostuvat manuaaliset tutkimukset. Näistä merkittävimpiä ovat Mulderin testi, Tuntotesti ja Tinelin koe. Mortonin neurooman diagnosoinnissa on huomioitava monet jalkaterän alueella kipua aiheuttavat muut vaivat, kuten Tarsaalitunnelioireyhtymä, Freibergin tauti, nivelkapselin tulehdus ja nivelkapselin repeämä, joiden poissulkemiseksi tutkimuksessa tuli esille erilaisia manuaalisia testauksia. Mortonin neurooman hoidossa korostuvat konservatiiviset hoitokeinot. Näitä ovat hyvät jalkineet, ortoosit ja orteesit, mobilisaatio ja jäähieronta. Tutkimuksen mukaan hoito pitäisi aloittaa konservatiivisilla hoitokeinolla.
Alaraajojen biomekaaniset tutkimukset jalkaterapiassa : opetusvideon tuotekehitysprosessi
Alaraajojen biomekaaniset tutkimukset jalkaterapiassa : alaraajan biomekaaniset tutkimukset käytännönläheisesti havainnollistettuna
Ikääntyneiden jalkojen kunto ja hoitohenkilökunnan ikääntyneille jalkojenhoidossa antama apu
Tukipohjallisasiakkaan jalkojen biomekaaniset tutkimukset
"Lipokkaasta MASA-jalkineeksi" : potilasjalkineen tuotekehitys
Opinnäytetyöni tarkoitus on selvittää, voiko OrthoPodoFormule-tukipohjallisilla ja lihashuollolla vaikuttaa liikkuvaan kaarijalkaan. Opinnäytetyöni sisältää tapaustutkimuksen kuudelle henkilölle. Tutkimusaineisto on kerätty teemahaastatteluilla ja jalkatutkimuksilla. Tutkimusaineisto on pääosin analysoitu deduktiivisella sisällönanalyysimenetelmällä sekä tulosten analyysillä. Tämä työ sisältää teoriatietoa kaarijalkaiselle mahdollisista tukipohjallisista ja kengistä. Opinnäytetyö sisältää myös kaarijalan lihashuoltoon liittyviä asioita. Työni on suunnattu sekä jalkaterapian opiskelijoille että jalkaterapeuteille. Tästä johtuen työ sisältää paljon ammattisanastoa. Opinnäytetyön tuloksista on hyötyä jalkaterapeuttiopiskelijoille sekä jalkaterapeuteille tekemässään työssä.
Kirjallisten jalkojen omahoito-ohjeiden kehittäminen Kruunupuistoon
