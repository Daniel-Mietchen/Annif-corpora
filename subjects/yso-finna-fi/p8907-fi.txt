http://www.yso.fi/onto/yso/p8907 havainnekuvat
havainnekuvat havainnekuvat
Opinnäytetyössä kuvaillaan prosessia, jossa pientalon rakennussuunnitelmat muuntuvat ja täsmentyvät vaihe vaiheelta lopullisiksi suunnitelmiksi. Suunnitelmia syntyi kaikkiaan kolme kappaletta: luonnos 1, luonnos 2 a ja sen edelleen kehittelyn tuloksena luonnos 2 b. Luonnoksessa 1 suunnitelmien tilaajan toiveet vaikuttavat pitkälti tehtyihin suunnitteluratkaisuihin. Kahdessa viimeisessä luonnoksessa suunnittelijan omat mieltymykset vaikuttivat suunnitteluratkaisuihin kaavamääräysten ja sitovien rakentamistapaohjeiden puitteissa.    Rakennus on pyritty suunnittelemaan valoisaksi, avaraksi ja moderniksi. Rakennuksen sijoittelussa ja massoittelussa on huomioitu ympäristön vaatimukset, erityisesti tontin muoto ja ilmansuunnat. Ilmansuunnat ovat vaikuttaneet myös ikkunoiden kokoon ja sijaintiin.    Rakennuspaikka sijaitsee Liedon kunnassa. Kunnan rakennuslupaviranomainen kertoi näkemyksensä suunnitelmista. Opinnäytetyössä on vertailtu kahta ulkoseinärakennetta lähinnä lämpötekniseltä kannalta. Vertailtavat ulkoseinätyypit ovat eristeharkkorakenne ja puurunkoinen tiiliverhoiltu rakenne. Rakennus on mallinnettu kolmiulotteisesti. Suunnitelmissa on esitetty rakennuksen pääpiirustukset ja suunnitelmia on täydennetty havainnekuvilla. Havainnekuvien tarkoituksena on selventää maallikolle suunnitelmien sisältöä ja hahmottaa tulevan rakennuksen muotoa ja ominaisuuksia.
Digitaaliset havainnekuvat harhauttavat kansalaisia
Nostalgia-kuvasarja
Hämeen ammattikorkeakoulun ja Metropolia ammattikorkeakoulun Mediatekniikan koulutusohjelmat ovat osallistumassa yhdessä AudioVisual 09 -messuille. Messuille osallistumisen tavoitteena on tehdä koulutusohjelma tunnetuksi alalle ja esitellä tuotantoa. Tämän työn aihe syntyi messuille osallistumisen suunnittelun tarpeesta ja toimeksiantajana toimi Teknologiateollisuuden KT-keskus. Työn tavoitteena oli tehdä suunnitelma messuosaston toteutuksesta ja erityisesti osastolla käytettävästä AV-laitteistosta. Suunnitelman tuli olla riittävän yksityiskohtainen, jotta osasto pystytään toteuttamaan sen pohjalta käytännössä. Työhön kuului myös 3D-mallin teko osastosta, jonka avulla suunniteltiin osaston sijoittelu. Työn teoriaosuudessa käydään läpi messuosaston suunnittelussa huomioitavia asioita, messubudjetin laatimista ja viestintää messujen aikana. Lisäksi esitellään muutamien esitysvälineiden ominaisuuksia. Tietolähteinä on käytetty kirjallisuutta, lehtiartikkeleita sekä Internet-sivustoja ja -artikkeleita. Käytännön osuus sisältää messuosaston kirjallisen toteutussuunnitelman ja havainnekuvat osastosta. Lopuksi on vielä yhteenveto ja arviointia työstä.
G-sairaalan rungon tietomallinnus
Tila- ja AV-suunnitelma Audio Visual 09 -messuille
Tämä työ tehtiin Varsinais-Suomen sairaanhoitopiirin kuntayhtymän rakennusosastolle. Työssä mallinnettiin TYKSin G -sairaalan paikallavalurunko ja tutkittiin mallin hyödyntämismahdollisuuksia tuotannon apuvälineenä. Lopputyössä kerrotaan myös yleisesti tietomallintamisesta ja sen periaatteista. Tietomallinnus on nykyaikainen tapa hallita rakennushanketta ja sen sisältämää tietoa. Tietomallia voidaan hyödyntää monella tapaa koko hankkeen ajan. Tietomallinnus tehostaa suunnitteluprosessia ja parantaa sekä suunnittelun että tuotannon laatua. Opinnäytetyötä varten perehdyttiin tietomallinnukseen yleisesti sekä tietomallille asetettuihin sisältövaatimuksiin. Itse tietomalli toteutettiin Archicad -suunnitteluohjelmistolla.
Havainnekuvat rivitaloasuntojen ennakkomarkkinointiin
3D-suunnittelu esillepanoprosessin apuvälineenä
Talo Kääpiöhuitti
