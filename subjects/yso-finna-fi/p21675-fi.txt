http://www.yso.fi/onto/yso/p21675 septinen sokki
septinen sokki septinen sokki
Tämän opinnäytetyön aiheena oli leikki-ikäisen lapsen septisen sokin toteamisen ja hoitamisen oppimiseen liittyvän simulaatioharjoituksen valmistaminen. Opinnäytetyöni oli tuotekehitysprojekti, jonka tulostavoitteena oli suunnitella ja toteuttaa simulaatio Oulun ammattikorkeakoulun Sosiaali- ja terveysalan yksikön käyttöön opiskelijoille ja opettajille. Yksikkö toi esille tarpeen lasten akuuttihoitotyöhön kohdistuvaan simulaatioharjoitukseen. Laatimani simulaatioharjoitus perustuu tämänhetkiseen tutkittuun tietoon. Lähteet ovat pääasiassa suomalaisia, mutta joitain kansainvälisiä artikkeleita on käytetty. Myös tietoa käytännön työstä on saatu harjoitteluista Oulun yliopistollisen sairaalan (OYS) osastolta 64. Lasten septisen sokin hoitoon liittyen ei ole varsinaista Käypä hoito -suositusta. Tällä hetkellä hoitoalan opiskelussa on pulaa resursseista. Siksi on hyvin tärkeää, että opiskelijat saisivat hyviä oppimiskokemuksia ja pääsisivät opettelemaan teoriaa myös käytännössä simulaation avulla. Simulaatioharjoitteleminen on myös ennen käytännön harjoitteluja tai työn tekoa merkittävä asia potilasturvallisuuden kannalta. Terveyden ja hyvinvoinnin laitoksen juuri julkistaman tiedotteen mukaan hoitovirheisiin kuolee Suomessa vuosittain 700-1700 potilasta. Noin puolet näistä kuolemista olisi ollut vältettävissä kiinnittämällä enemmän huomiota potilasturvallisuuteen. Sen takia on tärkeää, että erilaisia hoitotilanteita tai toimenpiteitä voi harjoitella etukäteen, jotta hoitaja tai opiskelija olisi varmempi ja huolellisempi oikeassa tilanteessa. Simulaation laatua arvioivat opettajat ja OYS:n teho-osastojen simulaatiovastaava. Myös opiskelijat antoivat mielipiteensä työstä kyselylomakkeen avulla.
Septisen sokkipotilaan hoito teho-osastolla : Tarkistuslista sairaanhoitajille
Lapsen septisen sokin toteamisen ja hoidon oppiminen : projektityönä toteutettu simulaatioharjoitus
Lapsen septisen sokin toteamisen ja hoidon oppiminen : Projektityönä toteutettu simulaatioharjoitus
