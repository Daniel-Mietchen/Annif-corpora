http://www.yso.fi/onto/yso/p20670 geomatiikka
geomatiikka geomatiikka
Suomen peltojen karttapohjainen eroosioluokitus : karttojen kattavuus ja käyttömahdollisuudet
Paikkatietojen käyttö suuressa kaupunkiorganisaatiossa : tietokannat ja rajapinnat
Kartografia Suomessa
Tämän työn tarkoituksena oli kartoittaa RouteSmart-paikkatietojärjestelmän käytettävyyttä reittioptimoinnissa sekä siihen liittyviä asioita, kuten käyttäjien paikkatieto-osaamista sekä jatkokoulutustarvetta. Tutkimus on luonteeltaan tapaustutkimus, jossa toimeksiantajana toimii Itella Posti. Tutkimustapana käytettiin kvantitatiivista kyselytutkimusta. Kyselylomake lähetettiin Itellan 26 paikkatietokäyttäjälle ja siihen saatiin 21 vastausta. Tutkimustuloksia analysoitiin tilastoimalla, jolloin tuloksia havainnollistettiin tutkimuksessa graafisin taulukoin. Tutkimuksen teoreettisena viitekehyksenä käytettiin DeLonen ja McLeanin mallia, joka kuvaa tietojärjestelmän onnistumista eri kriteereiden kautta. Reittien suunnittelu on työlästä paperin ja maastossa tapahtuvan mittauksen avulla, joten Itellassa on siirrytty RouteSmart-sovelluksen käyttöön. Järjestelmän avulla voidaan suunnitella reittejä kustannustehokkaasti ja aikaa säästäen. Opinnäytetyössä pyritään saamaan kehittämisehdotuksia järjestelmän ja sen käytön helpottamiseksi. Kyselystä saatujen tulosten perusteella voidaan parantaa järjestelmän käytettävyyttä korjaamalla esille tulleita ongelmakohtia. Lisäksi jatkokoulutuksien tarvetta paikkatietokäyttäjille voidaan harkita. Tutkimuksen avulla saadaan arvokasta tietoa henkilöstön motivaatiosta sekä suunnittelun kehittämistarpeista.
Topografinen kartoitus ja karttojen monistelu Skandinavian maissa ja Preussissa : valtioavulla kesällä 1924 tehdyn matkan johdosta
Paikkatietojärjestelmän käytettävyystutkimus reittioptimoinnissa : case Itella
Maanmittaus - aallon harjalla? : Maanmittaustieteiden päivät 25. - 26.11.2010, Aalto-yliopiston Teknillinen korkeakoulu, Espoo
Rauman kaupungin siirtyminen EUREF-FIN- ja N2000-järjestelmiin
Maailma muuttuu : ja geoinformatiikan opetus siinä samalla
Tiivistelmä: Tässä insinöörityössä on valittu tietyin kriteerein Rauman kaupungin alueen kattava pisteistö, joka mitattiin staattisena GNSS-mittauksena. Mitatun pisteistön on määrä toimia tulevaisuudessa kaupungin laadukkaana ylemmän luokan EUREF-FIN-peruskiintopisteistönä. Insinöörityössä on myös pohdittu vaihtoehtoja N60-korkeusjärjestelmän ajantasaistamisesta uusimpaan N2000-korkeusjärjestelmään. Tämän insinöörityön tavoitteena oli mitata Rauman kaupungille tarkka ylemmän luokan EUREF-FIN peruskiintopisteistö, jonka perusteella voitiin laskea valikoitujen vastinpisteiden avulla muunnosparametrit kartastokoordinaattijärjestelmästä (KKJ) EUREF-FIN-koordinaatistoon. Mitattujen pisteiden avulla voidaan myöhemmässä vaiheessa tarkastella vuosina 1994–2005 mitatun kaupungin runkoverkon homogeenisuutta. Paneutuminen järjestelmien vaihdoksesta tiedottamiseen oli tärkeä osa projektin onnistumista. Tasoituslaskennan ja muunnoksen suorittanut Tripodi Finland Oy laski kahdet erilaiset muunnosvaihtoehdot. Konsultti tuotti affiiniset ja Helmert-tasomuunnosparametrit Rauman kaupungin KKJ:stä siirtymiseksi EUREF-FIN-tasokoordinaatistoon. Kaupungin päätettäväksi jää, mitä esitettyä muunnosmenetelmää käytetään muunnoskonversioon. Valinta sopivasta korkeusjärjestelmän realisointitavasta päätetään kaupungin toimesta alkuvuodesta 2012. Uudet EUREF-FIN-koordinaatit projisoitiin kahteen eri projektiokaistaan. Kunnan paikkatietojärjestelmän käyttöön otetaan vuoden 2012 jälkipuolella ETRS-GK22-tasokoordinaatisto ja TM35FIN-tasokoordinaatisto puolestaan valtakunnalliseen paikkatietojen yhteiskäyttöön. Toimenpiteet N2000-korkeusjärjestelmän realisoimiseksi suoritetaan vuoden 2012 aikana.
Uusia menetelmiä metsävaratietojen hyödyntämiseen
Projekti suoritettiin Helsingin kaupungin Talous- ja suunnittelukeskuksen toimeksiantona. Keskus vastaa kaupungin keskitetystä taloussuunnittelusta ja -hallinnosta. Lisäksi se avustaa kaupunginhallitusta ja kaupungin johtajistoa hallinnon yleisessä kehittämisessä, sisäisessä valvonnassa, tietotekniikan hyödyntämisessä ja elinkeinopolitiikassa.  Euroopan unionin INSPIRE-direktiivi ja suomen laki paikkatietoinfrastruktuurista yhdessä luovat valtakunnallisille ja alueellisille paikkatiedontuottajille velvoitteita tiedon saattamisesta sähköisen rajapinnan avulla yleisesti saataville. Helsingin kaupungin Talous- ja suunnittelukeskus käynnisti kehitysohjelman, jonka tarkoituksena on luoda kaupunkiyhteinen strategialinjaus, kehitysohjelma ja hallintamalli paikkatietojen käsittelyyn. Kehitysohjelman yhtenä osa-alueena oli kaupungin nykyisten paikkatietojen hallinnan kehittäminen. Valmiiksi harmonista ja yksikäsitteistä tietoa on yksinkertaista ylläpitää ja lisäksi helppoa viedä palvelutietokannan kautta julkiseen jakoon. Tällä hetkellä paikkatietojen käsittelyssä on kuitenkin todettu olevan puutteita saatavuudessa, laadussa, luotettavuudessa ja käytettävyydessä. Projekti rajattiin selvittämään kaupungin virastojen tämän hetkistä paikkatietojen hallintaa ja käyttöä tietokantojen kannalta. Syntyneessä esiselvityksessä on kuvattuna nykytila, suunnitteluvaihe ja tavoitetila. Nykytila tehtiin aineistoanalyysin perusteella. Syntyneessä tavoitetilassa hyödynnettiin MDM-toimintamallin perusteita.    Helsingin kaupungin paikkatietojen käsittelyssä havaitut ongelmat olisi korjattavissa huolellisesti suunnitellulla yhteiskäyttöisellä tietokannalla, jonne tarkasti kuvaillut ja mallinnetut paikkatiedot voitaisiin siirtää. Mahdollisena jatkokehityksenä käyttöön voitaisiin ottaa vielä MDM-toimintamalli, joka keskittää organisaation perustiedon ylläpidon yhteen järjestelmään.
Maastossa toteutettava koealaperusteinen metsänmittaus on sekä kallista että asiantuntemusta vaativaa työtä. Kaukokartoitusmenetelmiin ja erityisesti lentokoneella suoritettavaan laserkeilaukseen perustuva metsänhoidon suunnittelu onkin yleistynyt viime vuosina. Inventoinnin kannalta haasteellisia ja samalla metsänhoidon sekä energiapuun korjuun näkökulmasta tärkeitä kohteita ovat esimerkiksi tiheät, peitteiset ja hoitamattomat nuoret metsät, joissa optisin menetelmin tuotettu puustotieto ei ole päätöksenteon kannalta tarpeeksi tarkkaa. Euroopan maaseuturahaston osarahoittaman ”Metsävaramittaus kunnostamattomissa metsissä 2011–2014” -projektin tarkoituksena on ollut metsävaratietojen mittaamisen ja hyödyntämisen kehittäminen erityisesti kunnostamattomissa metsissä energiapuun korjuun tarpeisiin siten, että koealamittauksilla ja lentokeilauksella saadut metsävaratiedot täydentävät toisiaan ja että niiden käsittely on kehittynyt. Metsänhoitoyhdistysten ja metsänomistajien näkökulmasta puolestaan keskeistä on ollut kehittää kustannustehokas mobiilisovellus omatoimisen metsänhoidon suunnitteluun sekä korjuutyön määrän ja työvaikeuden arviointiin työlajeittain. Tässä raportissa olemme koonneet projektin keskeiset tulokset laserkeilausaineiston suoratulkintamenetelmän sekä metsänomistajille ja -yrittäjille kehitetyn JokaMies-mobiilisovelluksen kehitystyöstä.
Metsien inventoinnissa ollaan siirtymässä entistä vahvemmin kaukokartoituspohjaisiin menetelmiin, kuten laserkeilaukseen. Haasteellisia ja tärkeitä inventointikohteita ovat mm. tiheät ja kunnostamattomat nuoret metsät, joissa optisin menetelmin tuotettu puustotieto ei ole tarpeeksi tarkkaa. Euroopan maaseuturahaston osarahoittaman ”Metsävaramittaus kunnostamattomissa metsissä 2011–2014” -projektin tarkoituksena on ollut metsävaratietojen mittaamisen ja hyödyntämisen kehittäminen erityisesti kunnostamattomissa metsissä energiapuun korjuun tarpeisiin siten, että koealamittauksilla ja lentokeilauksella kartoitetut metsävaratiedot täydentävät toisiaan kehittyneillä menetelmillä. Metsänhoitoyhdistysten sekä metsänomistajien näkökulmasta puolestaan keskeistä on ollut kehittää työkalu korjuutyön määrän ja työvaikeuden arvioimiseksi työlajeittain. Tässä raportissa olemme koonneet projektin tulokset laseraineiston suoratulkintamenetelmän sekä JokaMies-mobiilisovelluksen kehitystyöstä.
Tekla Xcity Nurmijärven kunnan paikkatietojärjestelmänä
