http://www.yso.fi/onto/yso/p24153 matkanjärjestäjät
matkanjärjestäjät matkanjärjestäjät
Matkailijoiden ikääntyminen ja kulutustottumusten muutokset : miten matkanjärjestäjät ovat varautuneet muutoksiin?
Suomen matkailun edistäminen Pohjois-Amerikan markkinoilla : kartoitus paikallisten matkajärjestäjien näkemyksistä
Aloittavan pienyrityksen markkinointisuunnitelma : case: Matka Vetikko Oy
Helsingin Perhokulman asiakasmatkan 2008 suunnittelu- ja järjestämisprosessi
Suomi Unkarissa
Aluksi työn teoreettisessa osassa määritellään aiheeseen liittyviä keskeisiä käsitteitä ja tarkastellaan mm. ekomatkailun ja perinteisen seuramatkailun eroavaisuuksia. Työssä käsitellään myös matkailuelinkeinon suhtautumista ympäristövastuulliseen matkailuun ja havaittavissa olevaa arvojen muuttumista. Teoreettisessa osassa pohditaan myös matkailun aiheuttamia vaikutuksia kohdealueen ympäristölle.  Tämän työn alkuperäisen tutkimussuunnitelman mukaan oli tarkoitus selvittää suomalaisten matkanjärjestäjien ympäristövastuullisuutta kohdealueella. Työn oli tarkoitus perustua matkanjärjestäjille lähetetystä kyselystä saatuihin vastauksiin. Työn näkökulmaa oli kuitenkin muutettava, koska matkanjärjestäjiltä ei saatu riittävää määrää vastauksia.   Selvitys toteutettiin perehtymällä suomalaisten matkanjärjestäjien internet-sivuihin. Näkökulma oli siis sama kuin asiakkaalla, joka etsii ympäristövastuullista matkanjärjestäjää. Vain kahden suomalaisen matkanjärjestäjän internet-sivuilla oli yrityksen ympäristöohjelma ja tietoa yrityksen ympäristötoimista. Nämä matkanjärjestäjät olivat Aurinkomatkat ja seikkailumatkanjärjestäjä PeterPanMaailma. Vaikka tämän selvityksen perusteella ei pitkälle meneviä johtopäätöksiä voidakaan vetää, on kuitenkin todettava, ettei suomalaisilla matkanjärjestäjillä ole vielä kovin suurta kiinnostusta kehittää ympäristövastuullisempia matkapaketteja  ja eiväthän matkanjärjestäjät ole kiinnostuneita ennen kuin kuluttajat kysyvät vihreää vaihtoehtoa.
Suunnitelma tuotemanuaalin sähköiseen markkinointiin Isossa-Britanniassa : Outdoors Finland Etelä -hanke
Ryhmämatkailukohteen kehittäminen : matkanjärjestäjien ja -välittäjien näkemyksiä Länsi-Uudenmaan matkailupalveluista
Seuramatkan varaaminen verkkokaupasta : case: Tjäreborg
Matkatoimisto Deturin puhelinmyynnin palvelun laatu
Tämän opinnäytetyön tavoitteena oli kartoittaa pohjoisamerikkalaisten matkanjärjestäjien mielikuvia Suomesta sekä tehdä vastausten perusteella kehitysehdotuksia Suomen-matkojen myynnin parantamiseksi Pohjois-Amerikan markkinoilla. Toivomuksena oli myös löytää uusia tuoteteemoja. Toimeksiantajana toimi Visit Finland USA. Työn teoreettinen viitekehys pohjautuu kirjallisuuteen matkailukohteen brändin rakentamisesta ja merkityksestä sekä brändien kilpailijarooleista. Tutkimus on kvantitatiivinen eli määrällinen, ja tutkimusmenetelmänä käytetään kyselyä. Sähköinen kyselylomake lähetettiin toimeksiantajan kontakteille, joita oli lähes viisisataa. Aineistona toimii kyselystä saadut vastaukset, Suomen maabrändäysvaltuuskunnan loppuraportti, MEKin tutkimukset sekä toimeksiantajan haastattelut. Kyselyssä selvisi, että matkanjärjestäjien mielikuva Suomesta on melko yhtenäinen ja ennalta-arvattava. Suurella osalla vastaajista ei kuitenkaan ollut lainkaan mielipidettä Suomen parhaasta piirteestä matkailumaana. Vastauksissa kävi myös odotetusti ilmi, että matkanjärjestäjät kokevat Suomen heikon medianäkyvyyden ja siten heikon tunnettuuden kuluttajien keskuudessa tärkeimmäksi kehityskohteeksi Pohjois-Amerikan markkinoilla. Tulokset viittaavat siihen, ettei Suomella ole Pohjois-Amerikassa sellaista kilpailijoista erottuvaa imagoa, jollaisen Suomen kaltainen haastajabrändi tarvitsee. Tulosten perusteella voidaan päätellä, että Suomen näkyvyyttä Pohjois-Amerikassa täytyy lisätä. Matkanjärjestäjien vastauksiin perustuen päädyttiin seuraaviin kehitysehdotuksiin: tutustumismatkojen lisääminen, Suomen maabrändäysvaltuuskunnan erityisteemojen toteuttaminen markkinoinnissa sekä MEKin ja matkanjärjestäjien yhteistyön lisääminen. Lisäksi löydettiin kolme uudenlaista tuoteteemaa, joilla suomalaiset palveluntarjoajat voisivat paremmin kohdistaa tuotteensa pohjoisamerikkalaisille markkinoille.
Pariskuntien Madeira : yksinmatkustava maksaa eniten ja asuu kaikkein heikoimmin..
Markkinointisuunnitelma sveitsiläiselle FinS-Tours-matkatoimistolle
Ajatus tähän tutkimukseen lähti liikkeelle syksyllä 2012 toisen lukuvuoden restonomiopiskelijoiden tekemästä tutkimuksesta Kreeta lapsettomien pariskuntien matkakohteena, joka käsittelee matkailua ilman lapsia matkustavien pariskuntien näkökulmasta. Tässä tutkimuksessa käsitellään matkanjärjestäjän sekä hotellien näkökulmaa ja selvitetään kuinka merkittävä asiakasryhmä ilman lapsia matkustavat pariskunnat on? Minkälaisia palveluja hotelleilla on heille ja miten niitä markkinoidaan? Sekä minkälaista yhteistyötä matkanjärjestäjä ja hotellit tekevät palveluita suunnitellessaan? Tämä tutkimus on rajattu koskemaan Aurinkomatkojen Phuketin Patong Beachilla sijaitsevia hotelleja ja aikuisia ilman lapsia matkustavia aikuisia pariskuntia iästä ja siviilisäädystä riippumatta. Tutkimus koskee talvikautta 2012-2013. Aineisto tähän tutkimukseen hankittiin yhdessä Aurinkomatkojen kanssa hotelleille lähetetyllä sähköisellä palveluihin liittyvällä kyselylomakkeella sekä haastattelemalla Aurinkomatkojen Phuketin hotellisopimusneuvottelijaa. Tutkimustuloksista käy ilmi, että Aurinkomatkoilla ja Patong Beachin hotelleilla on tarjolla runsas kattaus palveluja aikuiseen makuun. Laadukkaat hotellit sekä niiden Spa ja kuntosalipalvelut houkuttavat ilman lapsia matkustavia pariskuntia. Erityisesti tälle matkailijaryhmälle suunnattuja palveluja ovat erilaiset honeymoon –paketit. Ilman lapsia matkustavat pariskunnat hakevat useimmiten lomaltaan rauhaa, joten tästä syystä Patong Beachia ei tämän tutkimuksen perusteella voida luokitella erityisesti pariskuntien kohteeksi sen rauhattomuuden ja vilkkauden vuoksi.
Yhteistyöllä tuloksiin : kehittämisehdotuksia Yellow Sky Oy:lle Aer Lingus -lentoyhtiön palvelujen markkinoinnissa ja myynnissä
Suunnitteleva ja ennakoiva kustannuslaskennallinen selvitys ulkomaisen elinkeinoharjoittajan Suomen sivuliikkeelle : tapaustutkimu: Speak & Fun Kielimatkat
Käteisen käyttö maksuvälineenä aiheuttaa yritykselle kustannuksia ja on turvallisuusriski   niin käteisen käyttäjälle kuin vastaanottajalle. Tilastojen mukaan maksukortteja käytetään Suomessa jo käteistä enemmän. Suomessa on matkailualalla seuramatkanjärjestäjiä, jotka eivät hyväksy käteistä maksuvälineenä matkamyymälöissään.     Opinnäytetyön päätavoitteena on ennakoida käteisen luopumisesta aiheutuvia muutostekijöitä. Alatavoitteina ovat matkailijoiden maksukäyttäytymisen arviointi ja perehtyminen matkapuhelimen ja sähköisen maksamisen tulevaisuudennäkymiin maksuvälineenä ja -tapana. Tarkoituksena on luoda ennakointimalli huomioitavista tekijöistä opinnäytetyön   kohdeyritystä Tallink Siljaa varten, mikäli käteisestä aiotaan luopua maksuvälineenä.   Tallink Siljalla on lipputoimistoja ja terminaaleja, joissa käsitellään käteistä. Lähempänä   tarkastelun kohteena opinnäytetyössä on Turun terminaalin Matkapalvelukeskus.     Tutkimusmenetelmänä opinnäytetyössä on laadullinen tutkimus. Käteisestä luopuneiden   seuramatkanjärjestäjien matkamyymälöiden toimistopäälliköiden ja matkamyyjien  kokemuksia selvitettiin teemahaastatteluilla, joita tehtiin neljä helmikuussa 2008.     Haastattelututkimuksen mukaan käteisestä luopuminen on onnistunut tarkastelun   kohteissa olleissa yrityksissä pääsääntöisesti hyvin. Merkittävin etu on ollut turvallisuuden tunteen lisääntyminen henkilökunnan keskuudessa sekä käteisen käsittelystä aiheutuneiden kulujen väheneminen. Etuna on myös ajansäästö, mikä voidaan hyödyntää   keskittymällä myyntityöhön. Suurimpana haasteena on ollut tiedottamisen varmistaminen   uudesta käytännöstä asiakkaille ikävien tilanteiden välttämiseksi. Käteisestä luopuminen   on lisännyt maksukorttien käyttöä sekä kauppiasprovisioiden määrää. Haastattelututkimuksen mukaan on epätodennäköistä, että asiakkaita olisi menetetty käytännön takia.   Merkkejä kehityksen seuraavasta vaiheesta oli havaittavissa. Keskusteluissa on ollut esillä täysin maksuvapaa matkamyymälä.     Käteisestä luopumisen merkittävin etu Tallink Siljan Matkapalvelukeskuksessa olisi   turvallisuuden tunteen lisääntyminen varsinkin henkilökunnalle sekä rahan käsittelyn  väheneminen ja siitä syntyvät säästöt. Lipunmyynti muistuttaa toimintaperiaatteiltaan   pitkälti tarkastelun kohteina olleita matkamyymälöitä, vaikka keskimääräinen matkan hinta   on Tallink Siljalla huomattavasti pienempi. Suuremman haasteen muodostaa lähtöselvitys,   jossa yrityksellä on viimeinen mahdollisuus saada asiakkaalta maksu ennen matkaa.   Muita haasteita tiedotuksen varmistamisen ohella ovat maksukorttien provisiokustannusten  nousu.
Case: Oy Aurinkomatkat - Suntours Ltd
Lappi houkuttelee edelleen venäläisiä
Millä tavalla matkanjärjestäjät hyödyntävät sosiaalista mediaa liiketoiminnassaan?
Matkailun liiketoimintaverkosto : franchising verkostoitumisen instrumenttina : case: incoming osana kestävää kehitystä
Käteismaksusta luopuminen : tapaustutkimus: Tallink Siljan Turun Matkapalvelukeskus
Matkailutuotteen suunnittelu - kohdemaana Meksiko
Matkapojat : yhteisellä matkalla jo 35 vuotta
Lontoon merimieskirkko matkanjärjestäjänä
Suomalaisten etelänmatkailijoiden ympäristöasenteet
Etelänmatkailu on suomalaisten keskuudessa erittäin suosittua, mutta samalla se on myös sangen kuluttavaa ympäristön kannalta. Koska etelän lomakohteissa valmisteilla olevat ympäristöjärjes-telmät ovat vielä alkutekijöissään, ovat matkanjärjestäjät ja ympäristöjärjestöt yrittäneet herätellä etelänmatkailijoita toimimaan kohteessaan ympäristöystävällisemmin. Matkanjärjestäjät jakavat ympäristötietoa asiakkailleen ja kohdemaat rakentavat kiivaasti ympäristö- järjestelmiä.   Opinnäytetyön tavoitteena onkin tutkia etelänmatkailijoiden halua ottaa vastuuta etelänmatkailun kestävästä kehityksestä: ovatko etelänmatkailijat saaneet tietoa kohteensa ympäristöasioista, nä-kevätkö he itsensä tärkeänä osatekijänä etelänmatkailun ympäristöystävällisyydessä ja onko heil-lä halua tähän. Etelänmatkailija kuitenkin lähtee etelään rentoutuakseen ja pakoon harmaasta arjesta.  Suomalaiset ovat yleensä hyvin huolissaan ympäristön tilasta ja näkevät yksittäisen ihmisen tär-keyden ympäristöasioiden hoidossa. Suomalaiset ovat myös hyvin tietoisia ympäristöongelmista. Nämä asiat eivät kuitenkaan riitä, suomalaisten kun on syytetty olevan "vapaamatkustajia". Suomalaiset jättävät monet ympäristöystävälliset teot tekemättä, koska heidän mielestään muut-kaan eivät niitä tee, jolloin heidän tekemisillään ei ole juurikaan vaikutusta kokonaisuuden kan-nalta.  Tutkimus suoritettiin Helsinki-Vantaan lentokentän lähtöauloissa informoituna kyselynä. Tutkija vei strukturoidut kyselylomakkeet etelänmatkailijoille, jotka olivat juuri lähdössä lomalleen. Tutkija myös keräsi lomakkeet. Vastaajia kertyi kaiken kaikkiaan 80 ja taustamuuttujien perus-teella otoksesta tuli suhteellisen edustava.   Tuloksista oli nähtävissä, että suomalaisilla etelänmatkailijoilla oli sangen hyvin ympäristötietoa matkakohteestaan. He myös pitivät tärkeänä, että etelänmatkailua muutetaan entistä ympäristöys-tävällisemmäksi ja näkivät myös itsensä yhtenä toimijoista tässä muutoksessa. Etelänmatkailijat arvioivat kuitenkin muut suomalaiset etelänmatkailijat ja matkakohteensa paikalliset asukkaat sangen piittaamattomiksi ympäristön tilasta. Moni ilmoittikin suoraan, että muiden ihmisten ym-päristöasenteilla on vaikutusta heidän intoonsa toimia ympäristöystävällisesti.
Opinnäytetyön tavoitteena oli tutkia lapsiperheiden lomamatkojen valintaperusteita ja antaa ehdotuksia työn toimeksiantajalle, Aurinkomatkoille, markkinoinnin ja palvelujen kehittämisestä lapsiperheille. Tutkimuksen kohdejoukoksi rajattiin lapsiperheet, joissa on vähintään yksi 2-14-vuotias lapsi Aurinkomatkojen lapsialennusikärajan perusteella. Lomamatkan valintaprosessia lähestyttiin ostopäätökseen vaikuttavien taustatekijöiden ja ostoprosessin vaiheiden näkökulmasta. Teoriaosuudessa tarkasteltiin lapsiperheen matkapäätöksen taustalla vaikuttavia kulttuurisia, sosiaalisia, henkilökohtaisia ja psykologisia tekijöitä. Valmismatkapakettia analysoitiin markkinoinnin kilpailukeinojen näkökulmasta. Kontekstiosiossa luotiin katsaus Aurinkomatkojen ja kilpailevien matkanjärjestäjien lapsiperheille kohdennettuihin palveluihin. Tutkielma toteutettiin teemahaastatteluilla syvällisen tiedon saavuttamiseksi. Haastattelut tehtiin tammikuussa 2011 Matka2011-messuilla ja helmikuussa Lanzaroten lomamatkalla. Haastateltavina oli yhteensä 26 perhettä. Tuloksia tarkasteltiin laadullisin menetelmin, ja analysointi perustui kvalitatiivisen sisältöanalyysin malliin. Tuloksista ilmeni, että lapsiperheiden keskeiset matkustusmotiivit ovat sosiaalisia, perheen yhteisiä elämyksiä ja kokemuksia korostavia. Lapsiperheet suosivat valmismatkoja niiden helppouden ja vaivattomuuden vuoksi. Perheet varaavat matkansa pääsääntöisesti hyvissä ajoin Internetistä. Matkapäätöksen tueksi matkanjärjestäjän verkkosivuille kaivattiin lisää lapsiperheille tärkeää tietoa ja kuvia. Hotellin merkitys korostui lapsiperheiden matkan valinnassa. Hinta ei osoittautunut keskeisimmäksi valintakriteeriksi, mutta haastateltavat kaipasivat perheille kohdennettuja matkatarjouksia. Lapsiperheiden toivehotellissa ja -kohteessa on paljon aktiviteetteja ja kaikenikäisille lapsille sopivia palveluja. Aurinkomatkojen tulisi tarjota tulevaisuudessa lapsiperheille muutaman tunnin kestäviä koko perheelle tarkoitettuja retkiä ja aktiviteetteja. Matkanjärjestäjän tulisi panostaa lapsiperheille kohdennettuun tietoon Internet-sivuilla, hotellien lapsiystävällisyyteen sekä lapsiystävällisen matkanjärjestäjän imagon parantamiseen esimerkiksi tarjouskampanjoiden avulla.
Opinnäytetyönä haluttiin kartoittaa jonkin suomalaisille matkailijoille vielä tuntemattoman maan matkailumahdollisuuksia. Lähellä Euroopassakin on maita, joita matkanjärjestäjät eivät ole valloittaneet, ja mielenkiinto kohdistuikin itäiseen Eurooppaan ja sieltä Balkanille. Toimeksiantajan, eli Aurinkomatkojen, kiinnostuksen myötä maaksi valittiin Kroatia ja siellä Dalmatia-Split-alue. Koska matkanjärjestäjien pitää koko ajan löytää uusia matkakohteita ja kehitellä uusia tuotteita, kartoitusta päätettiin täydentää uuden tuotteen suunnittelulla. Toimeksiantajan ideasta päätettiin suunnitella kiertomatka Dalmatia-Split-alueelle. Työn tarkoitus on tehdä Aurinkomatkoille Dalmatia-Split-alueen vetovoimatekijöiden kartoitus sekä suunnitella kartoituksen pohjalta kiertomatkatuote. Työn tavoitteena on suunnitella niin realistinen tuote, että Aurinkomatkat voi sen toteuttaa tai ainakin saada siitä ideoita tulevaisuuden lomaohjelmistoihin. Työ toteutettiin kvalitatiivisesti. Kroatian ja sen matkailualueen Dalmatia-Splitin vetovoimatekijät kartoitettiin maantieteelliseen viitekehykseen pohjautuen. Viitekehys sisältää matkailun lähtöalueet, kohdealueet ja reitit niiden välillä. Painotus oli kohdealueella. Kroatiasta kartoitettiin ensisijaiset vetovoimatekijät. Näitä ovat luonnonvarat, kulttuuri, taloudellinen tilanne ja poliittiset olot. Dalmatia-Split-alueesta kartoitettiin toissijaiset vetovoimatekijät eli nähtävyydet ja harrastemahdollisuudet, palvelut, saavutettavuus, mainonta  ja asenteet. Kartoitus tehtiin pääasiassa Croatian National Tourist Boardin internet-sivuilta ja esitteistä sekä muista kohdetietoa antavista lähteistä. Kartoituksen lisäksi tehtiin haastatteluita, joiden tarkoituksena oli antaa lisänäkökulmia Dalmatia-Split-alueesta. Kartoituksen ja haastattelujen pohjalta suunniteltiin kiertomatka Dalmatiaan. Työn tuloksena löydettiin kiertomatkaan soveltuva matkareitti sekä kohteet. Työn tavoitteeseen, eli kiertomatkan suunnitteluun kohdealueen kartoituksen pohjalta, päästiin. Lopullinen tavoite, eli kiertomatkan osittainen tai kokonainen toteutuminen, ei ole vielä selvillä. Aikaisintaan kiertomatka tai kohdeuutuudet voivat toteutua kesällä 2006, sillä ensi kesän matkamyynti on jo alkanut.
Perehdytettävästä työntekijästä perehdyttäjäksi : perehdyttämisopas Oy Finnmatkat Ab:lle
Tämän tapaustutkimuksellisen selvitystyön tavoitteena on suunnitella kustannuslajira-kenne ja ennakoida perustamiskustannukset sekä ensimmäisen toimintavuoden kokonaiskustannukset kielimatkatoimisto Speak & Fun Kielimatkojen Suomen sivuliikkeelle. Laskelmien tarkoituksena on tukea saksalaisen pääliikkeen, Thebing Travel Group GmbH:n, päätöksentekoa ja mahdollistaa realistisiin arvioihin perustuva kannattavuusvertailu nykytilanteen ja sivuliikkeen Suomeen perustamisen välillä. Laskentakohteena on sivuliike kokonaisuudessaan ja sen perustamisesta ja toiminnasta aiheutuvat kustannukset. Näkökulmana kustannusrakenteen muodostamiseen on toiminnan tehokas jatkaminen kiinteästä Suomen osoitteesta käsin. Työ on menetelmältään kvalitatiivinen tapaustutkimus, mutta siinä on myös kvantitatiivisen tutkimuksen piirteitä. Työn teoreettinen viitekehys pohjautuu johdon laskentatoimeen ja kustannuslaskennan palveluyritykselle soveltuviin menetelmiin sekä muihin tutkittavan aiheen ja toimintaympäristön kannalta olennaisiin primäärilähteisiin, kuten viranomaistietoihin. Tutkimusote on induktiivinen. Varsinainen numeerinen aineisto on kerätty autenttisesta toimintaympäristöstä ja toimeksiantajalta tapaustutkimuksen vaatimalla tavalla suunnitellun kustannuslajirakenteen mukaisesti. Selvitystyön tuloksena on kaksikielinen laskelmataulukko, jota tulee tulkita työn antamasta kokonaiskontekstista käsin. Työssä esitetään lisäksi suuntaa antava tuottoarvio ja sivuliikkeen kannattavuutta pohditaan lyhyesti määrittelemällä muun muassa tarvittava vähimmäismyyntikate. Laskelmat on laadittu siten, että toimeksiantajan on mahdollista tehdä herkkyysanalyyseja ja lisäyksiä tarvittaessa myös jälkikäteen. Julkisen työn toteutuneita ja odotettavissa olevia tuottoja käsittelevät osiot ovat salatut.
Matkanjärjestäjän vahingonkorvausvelvollisuus matkustajalle sopimusrikkomustilanteessa
Matkatoimistoalan alv-opas
Ideasta tuotteeksi - haikuja Havannasta
Matkailuala on Suomessa ja maailmalla kokenut viime vuosina kovia muutoksia. Suomessa omistussuhteet ovat muuttuneet ja jotkin perinteiset tuotemerkit ovat poistuneet kokonaan markkinoilta. Samalla erilaiset kansainväliset konfliktit ovat heikentäneet matkailun tulosnäkymiä. Näistä syistä johtuen matkailualalla etsitään koko ajan uusia keinoja tavoittaa uusia asiakkaita ja samalla mahdollisesti karsia kustannuksia. Internet ja sen yleistyminen tarjoaa matkanjärjestäjille oivan uuden keinon palvelun parantamiseen ja kustannusten leikkaamiseen. Tässä työssä pyrin hahmottamaan matkailun verkkokauppaa ja sen tulevaisuuden näkymiä. Samalla käsittelen matkailun verkkokauppaa matkanjärjestäjän näkökulmasta. Tutkimukseni keskittyy Oy Tjäreborg Ab:n verkkokaupan asiakkaisiin ja heidän mielipiteisiinsä Tjäreborgin Internetsivuista. Tutkimus toteutettiin lähettämällä sähköpostitse kysely Tjäreborgin Internetsivuilta matkansa varanneille. Kysymykset koostuivat demografisista- ja yleisistä kysymyksistä. Tutkimuksen kysymyksissä keskityttiin vastaajien Internetin käyttöön yleensä sekä mielipiteisiin Tjäreborgin Internetsivuista. Tutkimuksen tuloksista voitiin havaita, että Tjäreborg oli sivuillaan saavuttanut hakemansa kohderyhmän. Tjäreborgin Internetvaraajat eivät juuri poikkea tavallisista Internetin käyttäjistä. Runsas Internetin käyttö oli heille yleistä. Helppokäyttöisyys ja kuluttajaystävällisyys ovat tärkeitä ominaisuuksia onnistuneille Internetsivuille, ja tässä Tjäreborg oli tutkimuksen mukaan onnistunut hyvin. Parantamisen varaakin aina löytyy, esimerkiksi varauksen luotettavuutta voisi parantaa sähköpostitse lähetettävällä varausvahvistuksella.
Ketterä verkkokauppaprojekti
Outdoors Finland -hanke etenee : kesäaktiviteettitarjonnan matkanjärjestäjätutkimus on valmistunut
Sosiaalinen media matkanjärjestäjien markkinoinnissa
All inclusive -matkojen vastuullisuus matkanjärjestäjien näkökulmasta
Posion kohdekuva : kansainvälisten matkanjärjestäjien ja paikallisten yrittäjien mielikuvat Posiosta matkakohteena
Kuopion talvimatkailu - asiakaslähtöinen kehittäminen
Pyhä-Luoston näkyvyys saksalaisten matkanjärjestäjien Internet-markkinoinnissa
Dalmatian kiertomatkan suunnittelu
Lapsen kanssa maailmalle
Marginaaliveromenettely ja sen soveltamisessa ilmenneet ongelmat matkanjärjestäjä-matkatoimistossa
Asiakaslähtöinen kannustematkatuote : ohjelman synty, toteutus ja onnistumisen seuranta
Matkanjärjestäjien myyntivirkailijoiden näkökulma valmismatkan tuotetietouteen
Ennakoivien asiakaskontaktien kehittäminen Finnmatkoilla
Ympäristöystävällisyydellä on matkanjärjestäjälle sekä eettinen että imagollinen merkitys. Eko-logisuus on tärkeä tekijä matkanjärjestäjän kilpailukyvyn kannalta. Monet suuret kansainväliset matkailuorganisaatiot ovat kehittäneet omia ympäristöohjelmiaan, mutta useilla matkanjärjestä-jillä myös omia ympäristöohjelmia. Osana Aurinkomatkojen kestävän matkailun ohjelmaa on yrityksen oma ympäristöluokitus, pisaraluokitus. Ympäristöluokituksen tarkoituksena on auttaa kuluttajaa valitsemaan ympäristöystävällisempi matkailutuote tai -palvelu ja tarjota luotettavaa tietoa tuotteen tai palvelun ympäristövaikutuksista. Yritykselle luokitukset puolestaan tarjoavat tehokkaan välineen kustannustehokkuuden hallintaan pitkällä tähtäimellä.  Työn tavoitteena oli selvittää, kuinka tunnettu pisaraluokitus on asiakkaiden keskuudessa ja onko sillä vaikutusta heidän hotellivalintaansa. Tarkoituksena oli myös lyhyesti tiedustella asiakkaiden maksuvalmiutta, ovatko he valmiita maksamaan ympäristöystävällisestä hotellista ja jos ovat, kuinka paljon. Sitä kautta voidaan päätellä kuinka paljon ja millä tavoin luokitukseen tulisi tulevaisuudessa panostaa. Tutkimuksella oli lisäksi tarkoitus kartoittaa asiakkaiden ekologista käyttäytymistä jokapäiväisessä elämässä: kuuluuko heidän arkeensa jätteiden lajittelu ja kierrätys, ja kuinka paljon tuotteen ympäristöominaisuudet vaikuttavat heidän ostokäyttäytymiseensä.  Tutkimus toteutettiin heinä-syyskuussa 2006 neljässä eri maassa ja seitsemässä eri Aurinko-matkojen lomakohteessa. Tutkimusmetodiksi valittiin puolistrukturoitu kyselylomake sen helppouden vuoksi, nimenomaan asiakkaiden kannalta. Metodi mahdollisti myös suuren otoskoon ja aineiston joustavan käsittelyn.     Tutkimuksen myötä selvisi, että Aurinkomatkojen asiakkaat ovat ympäristökäyttäytymiseltään varsin vastuuntuntoisia ja ympäristötietoisia. Lomakäyttäytymisen osalta puolestaan tulokset olivat ristiriitaisia. Asiakkailta löytyi maksuvalmiutta ympäristöystävällisen matkailutuotteen suhteen ja matkanjärjestäjän ympäristöystävällisyys nähtiin erittäin tärkeänä asiana. Lomalla ei kui-tenkaan liiemmin haluttu huolehtia ympäristöasioista, mikä antaa viitteitä siitä, että ympäristöystävällisyyttä vaaditaan ja arvostetaan, mutta loma-ajan laadusta ja rentoutumisesta ei haluta tinkiä. Pisaraluokitus tunnettiin hyvin ja nähtiin luotettavana, mutta harvan hotellivalintaan sillä oli vaikutusta.
BlueNet -intranetin käyttäjätyytyväisyystutkimus TIH Finlandin henkilöstölle
Kehitysehdotuksia Oy Aurinkomatkat - Suntours Ltd Ab:n reklamaatiotiedon sisäiseen hyödyntämiseen
Houkuttelevat blogit ja kotisivut matkailualalla : case: Lehtimäen matkat
Outdoors Finland : kesäaktiviteettitarjonnan matkanjärjestäjätutkimus
Espanjalaiset toivovat tasokkaampia hotelleja
Israelin matkailun motiivit Toiviomatkojen asiakkaiden näkökulmasta
Tämän opinnäytetyön tarkoituksena on tutkia, kuinka kolme suurinta Suomessa toimivaa matkanjärjestäjää käyttävät sosiaalista mediaa markkinoinnissaan. Alaongelmana on selvittää, kuinka näiden esimerkkiyritysten tulisi käyttää sosiaalista mediaa markkinoinnissaan. Opinnäytetyö on tehty toimeksiantona HAAGA-HELIAn ammattikorkeakoululle.       Viitekehyksessä käsitellään web 2.0 ja sosiaalista mediaa ja sen yleisimpiä markkinointiin käytettyjä sovelluksia. Teoriassa perehdytään lisäksi kuluttajan ostokäyttäytymiseen verkossa sekä yritysten tapaan käyttää sosiaalista mediaa markkinointiviestinnässä. Työssä käsitellään myös maineenhallintaa sosiaalisessa mediassa.      Kvalitatiivinen tutkimus koostuu kahdesta osiosta, matkanjärjestäjien läsnäoloa sosiaalisessa mediassa havainnoimalla ja asiantuntijahaastatteluista. Havainnoimalla kerättiin tietoa kuinka matkanjärjestäjät hyödyntävät sosiaalista mediaa markkinoinnissaan. Asiantuntijahaastatteluilla pyrittiin saamaan yleisempi näkökulma siihen, kuinka matkanjärjestäjien tulisi käyttää sosiaalista mediaa markkinoinnissaan.      Havainnoinnista selviää, että matkanjärjestäjien sosiaaliseen mediaan suuntautuva markkinointi on melko homogeenistä. Johtopäätöksiin on koottu parannusehdotuksia siitä, kuinka matkanjärjestäjät voisivat käyttää sosiaalista mediaa paremmin hyödyksi markkinoinnissaan. Osa parannusehdotuksista perustuu asiantuntijahaastatteluista saatuihin tietoihin. Matkanjärjestäjät voisivat esimerkiksi tehostaa harjoittamaansa crowdsourcingia käyttämällä kannustinjärjestelmiä. Yritysten tunnuskappaleita voisi myös hyödyntää markkinoidessa sosiaalisessa mediassa.
Aurinkomatkojen pisaraluokituksen vaikutus asiakkaan hotellivalintaan
Oy Aurinkomatkat - Suntours Ltd Ab:n laadunvarmistusosasto kokee, ettei reklamaatioista saatavaa tietoa hyödynnetä organisaatiossa tarpeeksi tehokkaasti. Ongelmana on, ettei tieto kulje osaston ulkopuolelle muutoin kuin sähköpostitse. Suunnitteilla on uuden järjestelmän hankkiminen reklamaatioiden hallintaan, jolla tietoa pystyttäisiin jakamaan nopeammin ja helpommin koko organisaatiossa.    Tämän tutkimuksen tavoitteena on tuottaa kehitysehdotuksia reklamaatiotiedon sisäiseen hyödyntämiseen tiedon johtamisen näkökulmasta. Tavoitteena on myös kartoittaa mitä edellä mainitun uuden reklamaatiotiedon hallintajärjestelmän mahdollisia ominaisuuksia, jotta ohjelmasta pystyttäisiin rakentamaan mahdollisimman tarkoituksen mukainen ja käyttäjäystävällinen. Työn empiirinen osa toteutettiin teemahaastatteluin huhtikuussa 2011. Haastattelut tehtiin parihaastatteluin ja kohderyhmänä oli Aurinkomatkojen yhdeksän eri osastoa, joille katsottiin reklamaatiotiedosta olevan eniten hyötyä.     Tutkimuksen tuloksista ilmenee, että Aurinkomatkoilla reklamaatioita pidetään tärkeinä, mutta asiakkaita ei rohkaista reklamoimaan. Reklamaatioista on vähän näkyvää tietoa ja tietoa niistä vaihdetaan pääasiassa sähköpostitse. Osastot käyttävät vähän aikaa reklamaatiotiedon hankkimiseen ja reklamaatiotiedon hyödyntämisessä on parannettavaa. Reklamaatio-ohjelmalle on selvästi tarvetta ja siltä haluttiin muun muassa helppokäyttöisyyttä, tiedon suuntaamista oikeille osastoille ja henkilöille sekä koko tapahtumaketjun näkymistä valituksesta korvaukseen. Sen myös toivottiin keskustelevan muiden järjestelmien kanssa, kuten varaus- ja taloushallintajärjestelmien kanssa.     Tutkimustulosten perusteella tiedon jakaminen on tällä hetkellä suurin ongelma, jonka ratkaisemiseksi on yrityksen panostettava uuteen reklamaatioiden hallintajärjestelmään, jolla tieto saatetaan koko organisaation tietoon. Ohjelman tulee sisältää tutkimuksessa esiin nousseet ominaisuudet, jotta siitä saadaan mahdollisimman tarkoituksenmukainen.  Laadunvarmistusosaston tulee myös kouluttaa muita osastoja hyödyntämään reklamaatioita muun muassa työpajojen avulla. Osaston täytyy myös saattaa tieto reklamaatioiden tärkeydestä koko organisaatioon sekä luoda positiivista suhtautumista niihin. Asiakkaita pitää myös pyrkiä rohkaisemaan reklamointiin aikaisempaa painokkaammin.
Opinnäytetyön aihe on valittu tekijän kiinnostuksesta tehdä tutkimusta itsenäisesti, mutta samalla  työelämän toimintatapoihin perustuen. Marginaaliverotus on laskentatoimen alueena tekijälle ennestään tuntematon ja tiettävästi sen hallitsee syvällisemmin vain muutama henkilö Suomessa.  Tutkimuksen kohteena ovat matkatoimistot, jotka toimivat asiakkaaseen nähden matkanjärjestäjän roolissa ja myyvät marginaaliveronalaisia matkatoimistopalveluja. Matkatoimistopalvelu on matkanjärjestäjän toiselta elinkeinonharjoittajalta suoraan matkustajan hyväksi ostama matkailupalvelu tai usean palvelun yhdistelmä.  Tutkimuksen tavoitteena on selvittää, miten matkatoimistopalvelun myyntikate muodostuu ja millaiset asiat yrityksissä vaikuttavat myyntikatetavoitteiden asettamiseen. Toinen ja tärkein tutkimusongelma on, miten matkatoimistopalvelun myynnistä suoritettavan arvonlisäveron määrä lasketaan ja millaisia veron laskemiseen liittyviä ongelmia matkanjärjestäjät ovat kohdanneet. Toiseen tutkimusongelmaan liittyen on selvitetty myös sitä, mikä ei kuulu marginaaliverotuksen piiriin ja millaisia haasteita rajanvedon löytäminen voi aiheuttaa.  Tutkimusongelmiin on pyritty vastaamaan sekä arvonlisäverokirjallisuuden ja -kurssin avulla että haastattelemalla matkanjärjestäjä-matkatoimistojen edustajia. Haastattelut toteutettiin kvalitatiiviseen tutkimukseen sopivalla teemahaastattelu-metodilla yhdeksässä yrityksessä marraskuu 2005 - maaliskuu 2006 välisenä aikana. Tuloksena saatiin selville, että yksittäisten matkatoimistopalvelujen myyntikatetavoitteisiin vaikuttavia tekijöitä on useita, mutta pohjana kokonaiskatetavoitteille käytetään paljon aiemmasta toiminnasta johdettuja tunnuslukuja. Arvonlisäveron suorittaminen matkanjärjestäjän katemarginaalista osoittautui joiltakin osin hankalaksi kuten oli odotettavissa. Tutkimuksessa saatiin selville sekä yleisimpiä että yksittäisiä matkanjärjestäjien kohtaamia ongelmia, sekä myös joitakin syitä näille ongelmille.   Tekijän mielestä mielenkiintoista oli myös saada selville, mitä tietolähteitä yrityksissä käytetään marginaaliverotuksesta tarvittavan tiedon saamiseksi. Suomen matkatoimistoalan liittoa arvostettiin tiedonlähteenä niin sen tarjoaman kirjallisuuden kuin arvonlisäverokoulutustenkin osalta. Vaikka  näiden koulutustilaisuuksien järjestäjät sekä erilaisten vero-oppaiden laatijat pyrkivät varmasti yhtenevän ja tuoreen tiedon jakamiseen, näyttää kuitenkin siltä, yritysten oma aktiivisuus painaa  vaa'assa eniten ja veroviraston päätös on useassa tilanteessa ainoa  tapa varmistua palvelun oikeasta verotuksesta.
Suomalaisen matkanjärjestäjän ympäristövastuullisuus : kuinka ympäristövastuullisuus ilmenee yrityksen internet-sivuilta?
Lapsiperheen lomamatkan valintaperusteet
Yleisöosallistaminen osana matkanjärjestäjäyritysten tuotekehitystä
Uuden kiertomatkatuotteen kehittäminen : Ikaalisten Matkatoimisto Oy
Aurinkomatkojen ja sen käyttämien hotellien palvelut ilman lapsia matkustaville pariskunnille Phuketin Patong Beachilla
Ulkomaiset matkanjärjestäjät odottavat kesämyyntinsä Suomeen kasvavan
Vaihto-opiskelijoiden matka Tukholmaan  : Case: StockTrip 2012
Matkanjärjestäjän valintaan vaikuttavat tekijät : case: Lomamatkat Oy
Puhelinpalvelun laatu matkanjärjestäjillä
Sisäinen viestintä on yrityksen vahvuus, joka näkyy aina myös ulospäin. Onnistuessaan se lisää työviihtyvyyttä ja parantaa tiedonkulkua. Viestintä yrityksissä on muuttumassa. Sosiaalisen median tarjoamia mahdollisuuksia hyödynnetään yhä enemmän. Vuorovaikutteisuus on tärkeää.     Tämä opinnäytetyö tehtiin toimeksiantona Finnair-konserniin kuuluvalle valmismatkajärjestäjälle Oy Aurinkomatkoille. Työ toteutettiin syksyn 2009 aikana. Aiheena oli sisäisen sähköisen viestinnän kehittäminen. Toimeksiannon mukaisesti keskityttiin kahteen viestintäkanavaan; intranetiin ja Fixiin. Intranet on sisäinen yksisuuntainen tiedotuskanava. Fix puolestaan on uusi koko konsernin laajuinen vuorovaikutteinen foorumi. Tulevaisuudessa intranet korvataan kokonaan Fixillä. Opinnäytetyön tavoitteena oli selvittää kuinka intranet ja Fix tavoittavat Aurinkomatkojen henkilöstön. Intranetin kohdalla keskityttiin sekä tiedon määrälliseen perillemenoon että viestien sisällöllisiin tekijöihin. Työssä selvitettiin myös kuinka moni työntekijä oli tutustunut Fixiin ja mitä mieltä siitä oltiin. Tavoitteena oli tehdä huomionarvoisista asioista kehitysehdotuksia intranetistä Fixiin siirryttäessä.    Tutkimukseen käytettiin kolmea eri aineiston keruumenetelmää; lomakekyselyä, avointa kyselyä ja haastattelua. Lomakekysely oli sekä intranetiä että Fixiä käsittelevä käyttötutkimus, joka lähetettiin jokaiselle Aurinkomatkojen työntekijälle. Vastausprosentiksi saatiin 37,4 %. Avoimella kyselyllä syvennettiin kuuden vastaajan avulla mielipiteitä Fixiä koskien. Konsernin näkökulmaa varten Finnairin kehityspäällikköä haastateltiin. Työ toteutettiin sekä määrällistä että laadullista menetelmää hyödyntäen.    Tutkimustulosten mukaan intranet tavoittaa yrityksen henkilöstön määrällisesti hyvin. Tiedon sisällöllisiin tekijöihin ollaan pääsääntöisesti tyytyväisiä. Päivittämisen puute esiintyy kuitenkin useasti. Eroavaisuuksia on eri työosastojen välillä. Osa kokee intranetin sekavaksi tai epäloogiseksi. Tiedon löydettävyyden avuksi kaivataan sanahakua. Tietoa intranetissä on kuitenkin riittävästi, eikä merkittäviä tietovajeita havaita. Fixiä sen sijaan ei pidetä yhtä luotettavana tietolähteenä, eikä se tavoita henkilöstöä yhtä hyvin kuin intranet. Tuloksista havaitaan, ettei uutta tietofoorumia ole markkinoitu henkilöstölle tarpeeksi. Tutkimustuloksista voidaan päätellä, että tietoisuus Fixistä ei ole riittävää. Työryhmän ja muutosagenttien valinnan kautta tietofoorumin tarjoamat mahdollisuudet ymmärretään paremmin. Näin tiedon viemistä Fixiin nopeutetaan ja samalla työntekijöitä kannustetaan uuden tietolähteen käyttöön.
SEURAAVANA PYSÄKKINÄ PIETARI : Turun Neva Tours Oy:n asiakastyytyväisyystutkimus
Projektinhallinta : case: Finnmatkat Perehdytys Kompassi
Matkanjärjestäjien asiakaspalvelu verkossa ja sosiaalisessa mediassa
MATKAILUN VAIETTU PUOLI : Lapsiin kohdistuva seksimatkailu yrityksen yhteiskuntavastuun näkökulmasta
Suomesta Saksaan järjestettävät valmismatkat vuonna 2007
Tässä opinnäytetyössä keskitytään matkailutuotteen suunnitteluun ja kiertoreitin toteutukseen Meksikossa tutkijan omakohtaisen kiinnostuksen pohjalta. Tavoitteena on luoda yksilöllinen matkailutuote, joka huomioi luonnon, kulttuurin ja ympäristön vetovoimaisuuden. Työn empiriaosuuden tarkastelua syventää se, että tutkija on asunut Meksikossa kaksi vuotta tutustuen kulttuuriin, turismiin ja työelämään. Toimeksiantaja PeterPanMaailma kiinnostui ajatuksesta luoda kiertomatkailutuote Meksikon pohjoiseen vuoristoon, Kalifornian niemimaalle, Meksiko Cityyn, Mazatlániin ja Zacatecasiin sekä Tequilan kylään. Matkailutuote suuntautuu vähemmän tunnetuille alueille, jotka nähdään mahdollisuutena uuteen ja aitoon palveluun yhä vaativammille asiakkaille. Työn teoreettinen osa-alue painottuu erityismatkustukseen ja tuotteistamiseen, eli miten onnistunut matkailupalvelu toteutetaan. Mietitään niitä lähtökohtia ja vaiheita, joiden pohjalta tuote paketoidaan asiakkaiden odotusten mukaisesti. Lisäksi pohditaan laajalti tulevaisuuden trendejä ja arvoja, jotka luovat pohjan matkailutuotteen kehitykselle. Samoin mietitään sosiaalista vastuuta ja etiikkaa matkustamisessa, mitkä puhuttavat matkailuelinkeinon vallatessa uusia ja koskemattomia alueita. Työn tavoitteena on tutkia kohdealueiden ja maan vetovoimaisuutta matkailijoiden kannalta sekä luoda kilpailukykyinen reitti Meksikoon. Tavoitteena on elämysten tuottaminen ja aitojen kokemusten tunteminen vieraassa ympäristössä ja kulttuurissa. Toteuttamiskelpoisuutta tarkastellaan syvällisesti SWOT - nelikenttäanalyysin avulla, jonka ajatuksena on pohtia tuotteen vahvuuksia, heikkouksia, mahdollisuuksia ja uhkia. Tuotteen sisältöä mietitään siten, että huomioidaan palvelun kilpailukykyisyys, ja mitä erilaisia menestymisen mahdollisuuksia se tarjoaa. Lisäksi pohditaan tuotteistamiseen vaikuttavia ulkoisia tekijöitä ja haasteita. Mallissa siis tiivistetään ne tärkeimmät asiat, joihin tulisi keskittyä toiminnassa ja uuden tuotteen toteutuksessa.
Matkailu muuttaa maailmaa : Oy Tjäreborg Ab:n ympäristötyö
Buenos Airesin ja Uruguayn kiertomatka kulttuurin-, gastronomian- ja hevosten ystäville
Intranetin ja Fixin käyttötutkimus Aurinkomatkat Oy:ssä : tiedottamisesta sosiaaliseen mediaan!
Ulkomaisten matkanjärjestäjien hotellivalintakriteerit Helsingissä : case: Seaside Hotel
Opinnäytetyön lähtökohtana on kertoa lapsen kanssa matkustamisesta sekä lapsiperheen että matkanjärjestäjän näkökulmasta. Perheet ovat kasvava asiakasryhmä matkanjärjestäjille, sillä perheet haluavat kokea yhä enemmän elämyksiä ja tarjota niitä lapsilleen pienestä pitäen. Opinnäytetyö tehtiin syksyn 2008 aikana, jolloin keräsimme tietoa perhematkailusta sekä siihen liittyvistä haasteista, haastattelimme lapsiperheitä sekä vertailimme keskenään kolmea suurta suomalaista matkanjärjestäjää.    Opinnäytetyön alkuosio toimii oppaana matkaa suunnitteleville lapsiperheille, ja kertoo, mitä tulee huomioida lasten kanssa matkustaessa ennen matkaa, matkanteon aikana ja paikan päällä lomakohteessa? Tutkimusongelmana on lapsen kanssa matkustamisen haasteellisuus sekä lapsiperheiden erityistarpeet ja toiveet. Teoriaosuus palvelee matkanjärjestäjiä ja kertoo teoriassa, millä työkaluilla matkanjärjestäjät saavuttavat tavoittelemansa asiakasryhmän, eli lapsiperheet, ja mitä markkinointitapoja heidän kannattaa käyttää. Opinnäytetyön tavoite on toimia oppaana sekä lapsiperheille että matkanjärjestäjille.    Tutkimuksella kartoitetaan matkanjärjestäjien tarjontaa ja valikoimaa lapsiperheille. Tutkimuksen aineistona käytettiin sekä lapsiperheille että matkanjärjestäjille suunnattuja haastatteluja. Vertailu suoritettiin kolmen suuren matkanjärjestäjän, Aurinkomatkojen, Finnmatkojen, Tjäreborgin kesken, joista haastattelu suoritettiin Aurinkomatkoille ja Finnmatkoille. Lisäksi avasimme aiheesta internet-keskusteluja.     Lapsiperheet ovat hyvin suuri ja merkittävä asiakaskunta matkanjärjestäjille ja tämä näkyy hyvin matkatoimistojen markkinoinnissa ja mainonnassa. Matkanjärjestäjät uskovat perhematkailun lisääntyvän tulevaisuudessa, ja tämän takia matkanjärjestäjien on syytä panostaa perhematkailuun. Tämän hetken elämyshakuisessa maailmassa myös lapsiperheet etsivät kokemuksia ja elämyksiä maailmalta.    Tutkimuksen johtopäätöksenä matkanjärjestäjien tulee huomioida kohteen sopivuus lapsiperheille sekä varmistaa, että kohteesta löytyy lapsille sopivia aktiviteetteja. Matkanjärjestäjien pitää pysyä ajanhermolla liittyen lasten ajanviettotapoihin, sillä lapsetkin ovat yhtä vaativia ja tärkeitä asiakkaita kuin aikuiset.
Opinnäytetyö tehtiin toimeksiantona DZT - Saksan matkailutoimistolle. Opinnäytteen tavoitteena oli kartoittaa kaikki Suomessa toimivat yritykset, jotka järjestävät tai myyvät valmismatkoja Saksaan vuonna 2007. Opinnäytteen aihe määräytyi toimeksiantajan toiveiden mukaisesti. Työssä selvitettiin Suomesta Saksaan järjestettävät valmismatkat, matkojen teemat, esimerkiksi moniko järjestää kaupunkilomia tai aktiivilomia. Jokaisesta valmismatkoja järjestäneestä yrityksestä kerättiin ylös yhteystiedot, joista koottiin yhteystietoluettelo. Yhteystietoluetteloa DZT tarvitsee Saksan markkinointiinsa.    Opinnäytetyön tavoitteena on selvittää valmismatkan peruste sekä tutkia Saksaa matkailumaana. Tietoperustassa käsitellään valmismatkoja yleisesti, niiden historiaa Suomessa sekä Saksaa valmismatkakohteena, matkailumaana ja saksalaisia matkailijoina. Käsitellyt asiat on valittu tukemaan tutkimuksen tekoa ja tulosten analysointia. Työssä käydään myös läpi suomalaisten ulkomaanmatkailun tottumuksia sekä vertaillaan keskenään suomalaisten ja ruotsalaisten matkailutottumuksia. Ruotsalaiset valittiin vertailukohteeksi samanlaisen kulttuurin ja lähes saman maantieteellisen sijainnin vuoksi, verrattuna esimerkiksi alankomaalaisiin.    DZT on Saksan matkailua edistävä organisaatio, jonka toimintaperiaatteita ovat muun muassa Saksan matkailijamäärien kasvattaminen niin kotimaisten kuin ulkomaalaistenkin matkailijoiden keskuudessa. Organisaatio on perustettu yli 50 vuotta sitten ja Suomessakin se on toiminut jo yli 15 vuotta.    Empiiristä osaa varten suoritettiin kysely internetissä, joka toteutettiin Webropol-ohjelmaa käyttäen. Linkki lähetettiin 110 yritykselle, joista 55 vastasi, näistä 24 oli Saksaan valmismatkoja järjestäviä yrityksiä. Kysely tehtiin maalis-huhtikuussa 2007. Kyselyyn osallistuivat ainoastaan vuonna 2007 Suomesta Saksaan valmismatkoja myyvät tai järjestävät yritykset. Näiden yritysten nimet tulevat myöhemmin esille DZT - Saksan matkailutoimiston kotisivuille esille. Yrityksistä ja heidän järjestämistään tai myynnissä olevista valmismatkoista koottiin yhteystietoluettelo, joka on DZT:n käytössä.
MEK palkitsi matkanjärjestäjiä
Liiketoimintasuunnitelma Japaniin suuntautuvien matkojen järjestämiseen keskittyvälle yritykselle
Asiakasuskollisuus matkanjärjestäjän kannalta : case Detur Finland Oy
Agia Napa : bailausta 24 h/vrk, lomarauha löytyi kahdesta hotellista
Tiivistelmä.
Opinnäytetyön avulla selvitetään miten omasta uudesta tuoteideasta kehittyy räätälöity matkailutuote, joka voidaan käytännössä toteuttaa onnistuneesti. Asioita käsitellään henkilökohtaisen oppimisprosessin kannalta työn tekijöiden näkökulmasta, casena matkanjärjestäjänä toimiminen baarimestarien opintomatkalla Kuubaan.  Opinnäytetyössä käytettiin kvalitatiivista eli laadullista tutkimusmenetelmää. Tutkimuksen  tarkoituksena on selvittää miten matkalle osallistuneet kokivat matkan onnistuneen ja vastaavan heidän odotuksiaan. Tutkimuksen otos käsitti kaikki 14 matkalle osallistunutta henkilöä ja tutkimus toteutettiin paluulennon aikana heti matkan jälkeen.   Asiakaskyselyn tuloksista selviää, että matkan sisältö vastasi hyvin baarimestarien odotuksia. Matkalle osallistuneet olivat yleisesti tyytyväisiä matkajärjestelyihin, ohjelman sisältöön ja matkan hinta-laatu suhteeseen. Erityisen tyytyväisiä oltiin saatuihin rommi- ja sikaritietoihin. Ammattitaidon ylläpitämiseksi ja kehittämiseksi opintomatka tarjosi kaikkien mielestä erinomaiset puitteet. Ongelmiksi koettiin mm. hotellihenkilökunnan puutteellinen kielitaito ja maan yleinen hygieniataso, johon ei osattu tarpeeksi ennalta varautua.  Tämän tutkimuksen avulla laadimme muistilistan räätälöidyn matkatuotteen kehittäjille. Kyseinen muistilista toimii samalla opinnäytetyön yhteenvetona.
Tämä opinnäytetyö tehtiin toimeksiantona Oy Finnmatkat Ab:lle. Finnmatkat on osa TUI Nordic -konsernia.    Opinnäytetyön tavoitteena oli tuottaa digitaalisessa muodossa perehdytysopas Finnmatkojen uusille työntekijöille Suomessa sekä parantaa sen avulla yrityksen perehdytysprosessia. Perehdytysoppaan ja samalla koko projektin nimi oli Perehdytys Kompassi. Yrityksessä ei ole aiemmin ollut olemassa koottua perehdytysopasta. Tavoitteena tekijällä oli ammatillinen kasvu uusien työntekijöiden perehdyttämisessä ja projektinhallinnassa. Perehdytysoppaan alatavoitteena on toimia mallina TUI Nordic -konsernin yrityksille Ruotsissa, Norjassa ja Tanskassa.    Opinnäytetyön teoriataustassa käsitellään projektinhallintaa, perehdyttämistä ja verkko-oppimista. Työn empiirisessä osassa esitellään myös Oy Finnmatkat Ab, kerrotaan Perehdytys Kompassi -projektin prosessikuvaus, sekä koko työn pohdinta ja arviointi.    Projektin asettaja oli Oy Finnmatkat Ab. Projekti käynnistettiin syyskuussa 2008. Projekti toteutettiin kolmen henkilön projektitiimissä, jossa opinnäytetyön tekijä toimi projektipäällikkönä. Projekti suunniteltiin päättyväksi joulukuussa 2008. Aluksi projektipäällikkö loi ja kokosi perehdytysoppaan sisällön. Tämän jälkeen toinen projektitiimin jäsen teki Perehdytys Kompassin teknisen toteutuksen yrityksen intranetiin, jonka nimi on BlueNet. Lopuksi kolmas jäsen projektitiimistä tarkasti sisällön.    Projekti saatiin valmiiksi maaliskuussa 2009. Riskit projektin onnistumiselle liittyivät aikatauluihin ja budjettiin. Projektin tuotoksessa olisi voitu käyttää enemmän verkko-oppimisessa käytettyjä oppimateriaalityyppejä, kuten kuvaajia ja animaatioita. Tulevaisuudessa Perehdytys Kompassiin voidaan kehittää vuorovaikutuksellisia prosesseja, kuten tehtäviä perehdytysmateriaalien pohjalta.    Perehdytys Kompassi kehitti yrityksen perehdytysprosessia kokoamalla ja uudistamalla perehdytysmateriaalit. Uusi työntekijä saa ensimmäisistä päivistä lähtien luotettavan kuvan yrityksestä, ja sopeutuminen sekä sitoutuminen työyhteisöön on nopeampaa. Tulevaisuudessa voidaan perehdytettäviltä saadun palautteen perusteella arvioida, onko yritykseen ja sen yleisiin toimintatapoihin perehdyttäminen tehokkaampaa itsenäisenä opiskeluna verkossa vai perehdyttäjän kertomana. Perehdytys Kompassille on odotettavissa tulevaisuudessa kansainvälistäkin hyötyä, koska sen on määrä toimia perehdytysoppaan mallina muissa konsernin maissa. Seuraavaksi Finnmatkojen perehdyttämisessä tulisi tutkia ja kehittää työnopastusta.
Tämä projektityyppinen opinnäytetyö on kirjallisuuskatsauksena tehty tutkimus työhön perehdyttämisestä. Aihe on valittu kohdeyrityksessä, matkanjärjestäjällä Oy Finnmatkat Ab:lla suoritetun henkilöstötutkimuksen tulosten perusteella. Tutkimuksen tavoitteena oli koota kohdeyritykselle perehdytyksen käytäntöä, sekä teoriaa sisältävä oppimateriaali. Työn tarkoituksena oli tutkia, mihin asioihin työnantajan osapuolten tulisi kiinnittää huomiota, jotta perehdytyksen positiiviset vaikutukset saataisiin maksimoitua. Perehdyttäminen nähdään nykyään laajana kokonaisuutena. Siihen sisältyy yrityksen tuotteisiin, palveluihin, sidosryhmiin ja liike-ideaan tutustuminen, sekä työnopastus. Perehdyttäminen sisältää myös tulokkaan henkilökohtaisiin ominaisuuksiin, tietoihin ja taitoihin tutustumisen vuorovaikutteisena tapahtumana. Saadakseen lisättyä perehdytyksen positiivisia vaikutuksia tulee yrityksen valmistautua siihen huolella. Perehdytyksen suunnitteluun tulee sisällyttää ainakin perehdytyksen tavoitteiden laadinta, vastuuhenkilöiden valinta ja heidän perehdyttäminen annettuihin tehtäviin sekä aikataulun-, seurannan ja arvioinnin suunnittelu. Työni teoriaosa sisältää perehdytykseen liittyvää teoriaa ja tärkeimmät aiheeseen liittyvät käsitteet. Perehdyttäjän opas sisältää perehdytysprosessiin liittyvät asiat käytännön tasolla, sekä teorioiden hyödynnettävyyttä käytännössä.
Portugali lähtöalueena :
esiselvitys matkailutoimijalle
Kriisiviestintä matkanjärjestäjien toiminnassa : Case: Tjäreborg ja Finnmatkat
Sirpan matkassa : TYKY-matkan suunnittelu yrityksille
Pyörätuoli
Intialaiset ihastuivat Suomeen
Travel Specialist Group Oy:n business to business markkinointiviestinnän suunnitelma vuodelle 2005
Liisa Seppälä-Cohen vie naiset laventelimatkoille Ranskaan
