http://www.yso.fi/onto/yso/p22666 liikuntasetelit
liikuntasetelit liikuntasetelit
Kuntosaliharjoittelulla toimintakykyä ikäihmisille : palvelusetelihankkeen pilotointi
Liikuntasetelit hyvinvoinnin edistäjänä : case Nordea
Virikeseteli vai iSport : kahden tukimuodon vertailua: case Itella Oyj
Ohjaa väki liikuntaan tai kulttuuriin
Kulttuuriseteli : työntekijän omaehtoisen kulttuuritoiminnan verovapaus = Kultursedel : skattefrihet för arbetstagarens frivilliga kulturverksamhet
Henkilökuntaedut käytännönläheisesti
Työnantaja ja verosuunnittelu
Tampereella on lisätty 75 vuotta täyttäneiden liikuntapalveluja ottamalla käyttöön kuntosaliharjoitteluun tarkoitettu palveluseteli. Kuntosaliharjoittelu parantaa tutkitusti lihasvoimaa ja tasapainoa iäkkäilläkin. Lihasvoima ja tasapainon hallinta ovat fyysisen toimintakyvyn edellytys ja kotona asumisen ehto. Tämän tutkimuksen tavoitteena oli selvittää palvelusetelihankkeen pilotoinnin merkitys ikääntyneiden henkilöiden toimintakykyyn ja esittää iäkkäille tarkoitettujen kuntosalipalvelujen kehittämisideoita sekä yhtenäistää palveluseteliasiakkaan kuntosalipalvelun käytäntöjä Pirkanmaan Fysiocenter Oy:ssä. Tutkimuksen tarkoituksena oli kuvailla palvelusetelihankkeen pilotoinnissa toteutetun kolmen kuukauden mittaisen harjoittelujakson merkitystä ikääntyneiden fyysiseen toimintakykyyn, lihasvoimaan ja tasapainoon. Harjoittelujakso koostui alku- ja loppututkimuksista sekä kuntosalilla tapahtuvasta lihasvoimaharjoittelusta. Toimintakykyä arvioitiin lihasvoima-, tasapaino- ja liikkumisvarmuustesteillä. Tutkimusaineisto kerättiin palvelusetelin pilotointiin osallistuneiden alku- ja loppututkimuksista sekä pilotoinnin toteutukseen osallistuneiden fysioterapeuttien haastattelusta. Pilotointiin osallistui 47 naista ja 19 miestä. Pilotointi toteutettiin kolmessa eri toimipisteessä Pirkanmaan Fysiocenter Oy:ssä. Tutkimuksessa käytettiin sekä kvantitatiivista että kvalitatiivista tutkimusotetta. Analysointimenetelminä käytettiin kuvaavaa tilastollista analyysiä ja teoriaohjaavaa sisällönanalyysiä. Pilotointiin osallistuneiden lihasvoima, liikkumisvarmuus ja tasapaino paranivat alkutilanteeseen verrattuna koko ryhmän osalta jakson aikana 3 - 25 prosenttia. Ainoastaan yhdellä jalalla seisominen huononi jakson aikana koko ryhmän osalta. Naisten tulokset paranivat miesten tuloksia enemmän. Naisten lihasvoima, liikkumisvarmuus ja tasapaino paranivat jakson aikana 3 - 35 prosenttia. Miesten tulokset huononivat yhdellä jalalla seisomisen lisäksi myös Guralnikin tasapainotestissä, viisi kertaa tuolilta ylösnousu -testissä kun testattava käytti käsiä seisomaannousun apuna ja Pispalan portaat -testissä kun testattava käytti tukea. Tutkimus osoitti, että palvelusetelin 18 kuntosalikertaa lisää iäkkään henkilön toimintakykyä.
