http://www.yso.fi/onto/yso/p25507 aleneminen
aleneminen aleneminen
Epävakaan persoonallisuuden hoitomallitutkimus Oulun mielenterveyspalveluissa
Talouden sopeutuminen hyödykkeiden kysyntärakenteen, työvoiman tarjontarakenteen ja muun muuttumiseen  vie aikaa. Viiveiden vuoksi saattaa kehittyä kerrannaisia prosesseja, jotka pikemminkin haittaavat kuin edistävät  sopeutumista alkuperäisiin muutoksiin. Artikkelissa tarkastellaan rahapolitiikan mahdollisuuksia ehkäistä  ja korjata tällaisia koordinaatiohäiriöitä. Rahan määrän lisäyksillä voidaan koettaa vaikuttaa suoraan talouden  rakenteisiin ohjaamalla uusi raha tarkasti ja valikoivasti sopiviin kohtiin. Tapauskohtainen täsmäohjaus on  tiedollisesti vaativaa ja käytännössä mahdotonta. Parempaan tulokseen saatetaan päästä unohtamalla yksityiskohdat,  asettamalla tavoite karkeasti ja pyrkimällä vain tiettyyn inflaatiovauhtiin. Artikkelissa esitetään lisäperusteena  yleistavoitteelle rahailluusiota. Psykologisista tekijöistä johtuen työntekijöillä on taipumus hyväksyä  reaalipalkkojen aleneminen helpommin nopean kuin hitaan inflaation oloissa, ja uusi raha voi edistää makrotalouden  vakautta riippumatta sen suorista rakenteellisista vaikutuksista.
"Aakkosista alettiin"
Epävakaa persoonallisuus on tavallinen mielenterveyden häiriö, johon liittyy huomattavaa toimintakyvyn alenemista, itsetuhoisuutta ja runsasta terveyspalvelujen käyttöä. Tässä tutkimusprojektissa luotiin Oulun kaupungin mielenterveyspalveluihin uusi hoitomalli vaikeaoireisille epävakaasta persoonallisuudesta kärsiville potilaille. Hoitomallin tehokkuutta arvioitiin satunnaistetulla kontrolloidulla tutkimuksella.Tutkimusjoukon muodosti 71 potilasta, keski-iältään 32 vuotta. Interventiovuoden ajan (1.8.2010-31.7.2011) 24 potilasta sai uuden hoitomallin mukaista hoitoa (ns. hoitomalliryhmä) ja 47 potilasta tavanomaista psykiatrista hoitoa (ns. verrokkiryhmä). Hoitomalliryhmän potilaat kävivät vuoden aikana viikoittain yksilöhoidossa (40 käyntiä) ja psykoedukatiivisessa ryhmässä (40 istuntoa), jossa potilaille mm. opetettiin skeematerapian keskeisiä käsitteitä. Yksilöhoidon toteuttaneilta työntekijöiltä ei edellytetty psykoterapiakoulutusta. Sen sijaan heiltä edellytettiin kiinnostusta epävakaan persoonallisuuden hoitoa kohtaan sekä halua sitoutua interventiovuoden ajaksi viikoittaisiin yksilötapaamisiin ja kahden viikon välein kokoontuvaan työnohjaustyyppiseen konsultaatioryhmään. Tavanomainen psykiatrinen hoito oli vaihtelevaa.Interventiovuoden alussa ja lopussa mitattiin epävakaan persoonallisuushäiriön oireita, terveyteen liittyvää elämänlaatua sekä varhaisia haitallisia skeemoja (tunnelukkoja) ja skeemamoodeja (minätiloja). Interventiovuoden päätyttyä hoitomalliryhmässä oli jäljellä 20 potilasta (83 %) ja verrokkiryhmässä 33 potilasta (70 %). Hoitomalliryhmän potilailla oli interventiovuoden jälkeen vähemmän itsetuhoisuutta, impulsiivisuutta ja paranoidisia ajatuksia tai dissosiatiivisia oireita kuin verrokkiryhmän potilailla, eli hoitomallilla pystyttiin vähentämään kaikkein vakavimpia epävakaaseen persoonallisuushäiriöön liittyviä oireita. On mahdollista, että its etuhoisuuden väheneminen hoitomalliryhmässä liittyy siihen, että tietyt haitalliset skeemat, kuten hylkäämisen, epäluottamuksen ja sosiaalisen eristäytymisen skeemat, lievenivät hoidon aikana. Tavanomaista psykiatrista hoitoa saaneilla potilailla ei tapahtunut vastaavia muutoksia. Tutkimusprojekti osoitti, että hoitomallin mukainen epävakaan persoonallisuuden hoito on tehokkaampaa kuin tavanomainen psykiatrinen hoito. Lisäksi hoitomalli on sovellettavissa julkisen sektorin psykiatriseen palvelujärjestelmään ja käytettävissä oleviin henkilökuntaresursseihin.
Onko kahden prosentin inflaatiotavoite liian karkea ja ja liian matala? : psykologinen näkökulma rahapolitiikkaan
Tiivistelmä suomeksi.
Taistelutehon laskemiseen vaikuttaneet tekijät sodan 1941-44 aikana ja siitä tehtävät johtopäätökset
