http://www.yso.fi/onto/yso/p9303 luuttusoittimet
luuttusoittimet luuttusoittimet
Luumukanaa
Solistinen luuttumusiikki Saksassa 1500-luvulla
Prinssi ja luuttu
Lyyra ja Pythagoras : antiikin ajan kielisoittimia
John Dowlandin soololuuttumusiikki : kitaristin näkökulma
Puun kosketus
Laulun siivet : luuttu ja kurki kiinalaisessa perinteessä
Tässä esseessä kuvaillaan ongelmia, joihin nykysuomalainen kitaristi törmää lähestyessään John Dowlandin soololuuttuteoksia. Ensimmäisen ongelman muodostaa varmaankin soitin, nykyaikainen konserttikitara, joka eroaa aika lailla renessanssin luutusta. Nykyaikaisena soittimena kitara helposti korostaa Dowlandin musiikissa sellaisia piirteitä, jotka eivät ehkä olisi päässeet esiin renessanssin aikana, ja työntää syrjään piirteitä, joita olisi tuolloin pidetty tärkeinä. Nykyaikainen konserttitilanne edellyttää taiteilijalta voimakasta ja omaperäistä tulkitsevaa otetta, mikä olisi ehkä ollut vierasta renessanssin taide- ja taiteilijanäkemykselle. Myös Dowlandin musiikki eroaa rakenteeltaan ja tyyliltään meille tutusta klassis-romanttisesta musiikista. Dowlandin musiikissa on vielä jälkiä vanhasta vokaalipolyfoniasta ja neliäänisestä englantilaisesta laulusta, ja hänen soololuuttuteoksiaan voi olla helpompi ymmärtää, jos huomaa, että ne ovat eräänlaisia neliäänisiä lauluja, jotka on sovitettu luutulle. Itse asiassa eräistä soololuuttuteoksista löytyykin versio laulajalle ja luutulle, ja esseessä ehdotetaan, että tutustuminen Dowlandin soololuuttuteoksiin kannattaa aloittaa näistä teoksista. Ehkä juuri vanha vokaalipolyfoninen kerrostuma antaa Dowlandin musiikille sävyn, joka loitontaa säveltäjän henkilön ja tämän itseilmaisuhalun jonnekin taustalle. Dowlandin lauluihin tutustumista vaikeuttaa kuitenkin se, että renessanssin runouden aatemaailma on nykymuusikolle ja -kuuntelijalle varsin outoa, ellei hän sitten ole perehtynyt alkemiaan, astrologiaan ja humoraalioppiin. Sekä Dowlandin musiikkia että hänen runouttaan pidettiin jo hänen elinaikanaan melankolisena, ja esseen viimeisessä osassa tarkastellaan melankolian aatehistoriaa ja valotetaan Dowlandin runoutta sen avulla. Eroottista kaipausta ja itsetuhoista ahdistusta huokuvasta runoudestaan huolimatta Dowlandin lauluissa ei ole kyse runoilijan yksilöpsykologisten tilojen kuvailusta tai henkilöhistoriallisista tunnustuksista vaan yrityksestä sovittaa erotiikka osaksi kristillistä maailmankuvaa.
Kitara- ja luuttusäveltäjiä
Kitaristi luutistina : Johdatus historiallisiin näppäilysoittimiin
