http://www.yso.fi/onto/yso/p21659 gynekologiset syövät
gynekologiset syövät gynekologiset syövät gynekologiset syöpätaudit
Gynekologinen syöpä ja seksuaalisuuden kohtaaminen hoitotyössä
Tiivistelmä: Kuvallinen opetusmateriaali gynekologisen irtosolunäytteen levyepiteelimuutoksista ja muutoksiin vaikuttavista tekijöistä. Gynekologisen irtosolunäytteen avulla voidaan tutkia kohdunkaulan syöpää ja sen esiasteita. Gynekologisten irtosolunäytteiden solumorfologian perustella arvioidaan, onko kyse tulehduksesta, hyvänlaatuisesta muutoksesta vai pahanlaatuisesta muutoksesta. Gynekologisten irtosolunäytteiden yleisin indikaatio on malignin kasvaimen epäily. Tämän opinnäytetyön tarkoituksena oli luoda mahdollisimman kattava ja selkeä kuvitettu opaskirja normaaleista ja epänormaaleista levyepiteelisolulöydöksistä gynekologisissa irtosolunäytteissä ja muutoksiin vaikuttavista tekijöistä. Kuvitettu opaskirja on tehty HUS-LAB/patologian ja genetiikan vastuualueen henkilökunnan ja Metropolia Ammattikorkea-koulun opiskelijoiden käyttöön. Siitä on todennäköisesti hyötyä myös muille aiheesta kiin-nostuneille. Opinnäytetyö toteutettiin toiminnallisena opinnäytetyönä. Toimeksiantajana toimi HUSLAB Hyvinkään sairaalan patologian laboratorio. Työ sisältää tuotoksena tehdyn kuvakirjan. Työ toteutettiin ottamalla valokuvia gynekologisten irtosolunäytteiden solumorfologiasta ja yhdistämällä ne teoriatiedon kanssa kuvitetuksi opaskirjaksi. Kuvitettu opaskirja rajattiin käsittelemään ainoastaan gynekologisen irtosolunäytteen levyepiteelisolumuutoksia ja muutoksiin vaikuttavia tekijöitä ja niiden normaaleja solukuvia. Työn jatkokehitysmahdollisuutena on kuvitetun opaskirjan laajentaminen käsittelemään myös gynekologisen irtosolunäytteen lieriöepiteeliä.
Tämän opinnäytetyön tarkoituksena oli kuvata solunsalpaajahoitoa saavien potilaiden kokemuksia ohjauksesta hoitojen aikana. Opinnäytetyö toteutettiin systemaattisen kirjallisuuskatsauksen avulla. Systemaattiseen kirjallisuuskatsaukseen valittujen tutkimusten perusteella kerrottiin millaista on solunsalpaajahoitoa saavan gynekologisen syöpäpotilaan ohjaus. Tavoitteena oli tuottaa tietoa, jonka avulla voidaan tulevaisuudessa kehittää hoitohenkilökunnan antamaa ohjausta vastaamaan solunsalpaajahoitoja saavan potilaan tarpeita. Systemaattinen kirjallisuuskatsaus rakentuu tutkimuskysymysten määrittämisestä, alkuperäistutkimusten hausta, alkuperäistutkimusten valinnasta, alkuperäistutkimusten laadun arvioinnista sekä analysoinnista että tulosten esittämisestä. Tulokset ovat hyvin tärkeitä käytännön hoitotyön kannalta, koska niiden perusteella pystytään parantamaan osastoilla annettavaa ohjausta solunsalpaajahoitojen aikana. Naisten kokemuksissa sairaudesta korostuivat hoidon raskaat haittavaikutukset. Naiset kokivat kiitollisuutta siitä, että he itse sairastuivat eivätkä muut perheenjäsenet. Perhe oli myös naisille tärkein selviytymiskeino, koska se antoi naisille muuta ajateltavaa. Perhe auttoi välillä unohtamaan sairauden ja potilaana olemisen, mutta samalla naiset kuitenkin toivoivat, että perheen sisällä keskusteltiin sairaudesta ja sen vaikutuksista sairastuneeseen perheenjäseneen sekä miten se vaikuttaa perheen arkeen. On myös niitä naisia, joita elämä on kuljettanut niin, ettei kumppania ole löytynyt. Syöpään sairastuminen saattaa aiheuttaa yksin elävälle ihmiselle tunteen, että nyt kaikki mahdollisuudet löytää kumppani, ovat menneet. Tällaisessa tilanteessa hyvät ystävät ovat korvaamaton tuki jaksamaan päivästä toiseen. Tämän systemaattisen kirjallisuuskatsauksen mukaan solunsalpaajahoitoa saavat naiset kaipasivat lisää tietoa ja tukea hoitajilta, erityisesti sairastumisen alkuvaiheessa. Syöpäpotilaat kokivat saaneensa tarpeisiinsa nähden liian vähän sekä suullista, että kirjallista tietoa sairaudestaan ja sen ennusteesta, hoitovaihtoehdoista sekä hoidon vaikutuksista ja haittavaikutuksista elämään. Heidän mielestään tietoa ja tukea tulisi antaa sekä potilaalle, että perheelle yhtä aikaa, jotta tieto välittyisi samanlaisena.
Tukenasi lähisädehoidossa : potilasopas gynekologista syöpää sairastavalle ja hänen läheisilleen
Gynekologisen syöpäpotilaan psyykkinen tukeminen
Gynekologista syöpää sairastavien naisten selviytyminen : kirjallisuuskatsaus
Gynekologista syöpää sairastavien potilaiden kokemuksia ohjauksesta sädehoito-osastolla
Syöpätaudit
Gynekologisten syöpien riippuvuus hormoneista
Gynekologisen syövän ehkäisy
Kohdunkaulan solumuutokseen sairastuneiden naisten tiedontarve
"Kun ei ole enää mitään tehtävissä, on vielä paljon tehtävissä" : hoitajien näkemyksiä gynekologisten syöpäpotilaiden loppuvaiheen kivunhoidosta
Syöpää sairastavan potilaan odotuksia ja kokemuksia hoidosta sädehoitojakson aikana
Gynekologista syöpää sairastavien potilaiden seksuaalineuvonta hoitajien kokemana
Seksuaalisuus ja syöpä : Gynekologista syöpää sairastavan naisen seksuaalisuuden kohtaaminen
Tiivistelmä.
Sairaanhoitajan voimavaraistava ohjaus gynekologista syöpää sairastavan hoitoprosessissa : kirjallisuuskatsaus potilaan ja omaisten voimavaraistavasta ohjauksen tarpeesta ja oikea-aikaisuudesta
Gynekologista syöpää sairastavien potilaiden kokemuksia seksuaalineuvonnasta
Seksuaalineuvonta gynekologisen syöpäpotilaan hoitoprosessiin
Gynekologisen syöpäpotilaan ohjaus solunsalpaajahoitojen aikana
Ontelonsisäinen sädehoito gynekologisten syöpien hoidossa : potilasopas
Gynekologisen syöpäpotilaan kokemus saamastaan ohjauksesta : kirjallisuuskatsaus ohjauskokemukseen vaikuttaneista tekijöistä
Gynekologinen irtosolunäyte : standardien mukainen näytteenotto-ohje Fimlab Laboratoriot Oy:lle
Gynekologinen syöpä ja seksuaalisuus : Potilasohje solunsalpaajahoitoja saavalle naiselle
Kuvallinen opetusmateriaali gynekologisen irtosolunäytteen levyepiteelimuutoksista ja muutoksiin vaikuttavista tekijöistä
Digitaalinen oppimateriaali gynekologisten irtosolujen maligniin viittaavista atypioista
Opinnäytetyömme tarkoituksena oli kuvailla Oulun yliopistollisen sairaalan, naistentautien osastolla työskentelevien hoitajien kokemuksia antamastaan seksuaaliohjauksesta gynekologiselle syöpäpotilaalle. Tutkimuksestamme saadun tiedon perusteella työnantajan on mahdollista kehittää halutessaan hoitohenkilökunnan osaamista koulutuksilla sekä kehittää seksuaalineuvonnan hoitopolkua. Tämä johtaa parhaimmillaan ohjauksen laadun paranemiseen, josta potilaat hyötyvät. Tutkimuksen toimeksiantaja oli Oulun yliopistollinen sairaala. Opinnäytetyömme on laadullinen tutkimus. Tutkimukseemme osallistui neljä kätilöä naistentautien osastolta. Tutkimusaineiston keräsimme nauhoitettavien teemahaastatteluiden avulla. Teema-haastattelun avoimet kysymykset muodostuivat viitekehyksessä esille nousseista teemoista. Haastattelut toteutimme yksilöhaastatteluina. Aineistomme haastatteluteemoiksi nousivat 1) seksuaalisuus ajatuksena, 2) syöpä ja seksuaalisuus, 3) puheeksiottaminen, 4) kokemuksia seksuaalineuvonnan antamisesta, 5) seksuaalineuvonnan toteuttaminen ja 6) seksuaalineuvonnan kehittämistarpeet. Analysoimme aineiston aineistolähtöisesti sisällön analyysilla. Teoriaosuudessa käsittelemme lyhyesti syövän syntymekanismia ja gynekologisen syövän hoitomuotoja ja niiden vaikutusta seksuaalisuuteen. Käsittelemme myös työssämme lyhyesti seksuaalisuutta, seksuaaliterveyttä, seksuaalineuvontaa ja parisuhdetta sekä potilaiden ja hoitajien kokemuksia seksuaalineuvonnasta. Saamamme tutkimustulokset tukevat hyvin aikaisempia tutkimustuloksia. Tutkimustulostemme mukaan seksuaalineuvonta koetaan tärkeänä ja positiivisena asiana, johon halutaan panostaa. Hoitajat käsittivät seksuaalisuuden ja seksuaalineuvonnan laajana kokonaisuutena. Resurssit seksuaalineuvonnan antamiseen koetaan riittämättömiksi. Tuloksissa tuli ilmi tarve kehittää osaston seksuaalineuvontaa. Tulevaisuudessa voitaisiin tutkia miten potilaat saavat osastolla seksuaalineuvontaa ja miten he kokevat sen saamisen. Potilailta voisi kerätä ehdotuksia seksuaalineuvonnan kehittämiseen. Lisäksi voitaisiin kartoittaa kaikkien osastolla työskentelevien hoitajien kokemuksia seksuaalineuvonnan antamisesta. Samalla voitaisiin kerätä tietoa missä asioissa he kokevat ohjauksen ja lisäkoulutuksen tarvetta.
Kohdunkaulan syöpä on maailman toiseksi yleisin syöpä heti rintasyövän jälkeen. Sitä tutkitaan perinteisesti gynekologisella irtosolunäytteellä eli papa-näytteellä. Papa-näyte on solujen mikroskooppinen tutkimus, jolla tutkitaan vaginan ja kohdunkaulan tilaa. Suomessa kohdunkaulan syövän joukkoseulonnat aloitettiin asteittain 1960-luvun puolivälissä, mikä on vähentänyt syövän esiintymistä ja kuolemantapauksia merkitsevästi. Nykyisin ilmainen seulonta järjestetään 30-60-vuotiaille naisille viiden vuoden välein. Perusedellytys laadukkaalle irtosoludiagnostiikalle on huolellisesti otettu näyte, johon vaikuttavat näytteenottajan taidot ja oikea näytteenottotekniikka. Täten näytteenottoon tulee kiinnittää erityisesti huomiota. Papa-näytteenotto aloitetaan tarkistamalla potilaan henkilöllisyys ja varmistamalla lähetteen tiedot. Tämän jälkeen asiakasta pyydetään riisuuntumaan, jonka aikana näytteenottaja tekee esivalmisteluja. Riisuutumisen jälkeen hänet ohjataan tutkimuspöydälle ja näytteenottoalue etsitään emätintähystimellä. Tämän jälkeen otetaan kolme erillistä näytettä vaginasta, portiolta ja endoserviksestä, jotka sivellään lasille ja fiksoidaan. Näytteenoton jälkeen asiakasta kehotetaan nousemaan tutkimuspöydältä varoen, jonka jälkeen hän saa pukeutua rauhassa. Papa-näytteenottotilanne on asiakkaalle intiimi. Hän saattaa jännittää tilannetta, koska joutuu paljastamaan intiimialueensa näytteenoton aikana. Näytteenottajan tehtävänä on pyrkiä helpottamaan tilannetta ja saada asiakas tuntemaan olonsa turvalliseksi. Erilaiset asiakkaat saattavat kokea koskettamisen eri tavoin, ja näytteenottajan tulee huomioida tämä työskentelyssään ja vuorovaikutuksessaan asiakkaan kanssa. Koskettaminen tuleekin tapahtua niin, että se ei tule yllätyksenä, vaan molemmilla on siitä yhteisymmärrys. Näytteenottajan tulee myös huomioida kulttuurierot alastomuuden ja koskettamisen kokemisessa. Hyvä näytteenotto-ohje on tukena näytteenottotilanteessa ja takaa yhtenäisen ja laadukkaan näytteenoton. Tästä tarpeesta valmistettiin Fimlab Laboratoriot Oy:lle standardien mukainen näytteenotto-ohje. SFS-EN ISO 15189:n asettamat vaatimukset säätelevät työskentelyä ja käytänteitä kliinisissä laboratorioissa. Ohjeen sisältö ja muotovaatimukset pohjautuvatkin tähän standardiin sekä huolella koottuun teoriaan. Gynekologisen irtosolunäytteen näytteenotto-ohjeessa on yksityiskohtaisesti kirjoitettu eri näytteenottovaiheet ja siihen on pyritty tuomaan mahdollisuuksien mukaan ohjeita potilaan kohtaamisesta. Lisäksi siihen on laitettu muutama opinnäytetyössä oleva kuva havainnollistamaan ohjetta. Ohje on luovutettu yrityksen omaan käyttöön ja on tästä syystä salainen.
Julkisen ja kolmannen sektorin tarjoamat tukipalvelut gynekologiselle syöpäpotilaalle
