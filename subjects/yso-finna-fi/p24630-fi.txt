http://www.yso.fi/onto/yso/p24630 hakukoneoptimointi
hakukoneoptimointi hakukoneoptimointi
Hakukonemarkkinointikampanjan mahdollisuudet yritysten välisessä markkinoinnissa ja uusasiakashankinnassa
Yrityksen verkkosivuston toteuttaminen julkaisujärjestelmällä
Internetsivuston hakukoneoptimointi markkinointialan konsulttiyritykselle
Hakukoneoptimoinnin kehittäminen yrityksen verkkosivuille : Case: Insinööritoimisto J. Koivuniemi Oy
Digitaaliset kanavat verkkokaupan markkinoinnissa
Sosiaalisen median hyödyntäminen pienyrityksessä : case : Dt Dealer's
Opinnäytetyö syntyi kirjoittajan kiinnostuksesta hakukoneita ja hakukonemarkkinointia kohtaan. Työ toteutettiin SPIRO Finlandin verkkosivustolle, jonka toteutuksessa kirjoittaja on ollut mukana vuonna 2015. Työn tavoitteena oli tutkia hakukonemarkkinoinnin mahdollisuuksia toimeksiantajan verkkosivustolle. Työn tarkoitus oli suunnitella ja toteuttaa toimeksiantajan tarpeisiin sopiva hakukonemarkkinointi.  Opinnäytetyön teoria käsittelee hakukonemarkkinoinnin perusteita sekä arvioi kahden hakukoneoptimoinnin WordPress-lisäosan sopivuutta toimeksiantajalle. Lisäosien sopivuus testattiin asentamalla kumpikin lisäosa SPIRO Finlandin verkkosivustolle ja analysoimalla niiden ominaisuuksia toimeksiantajan tarpeisiin perustuen. Lisäosista The SEO Framework todettiin sopivammaksi toimeksiantajan sivustolle.  Hakukoneoptimointi toteutettiin toimeksiantajan verkkosivustolle aiemmin valitun WordPressin The SEO Framework -lisäosan sekä teoriaan pohjautuvan tiedon avulla. Sivuston hakukoneoptimoinnin lähtötilanteen analysointiin ja kilpailijavertailuun käytettiin SEO SiteCheckupin työkalua. Työkalun tarjoaman raportin avulla sivuston hakukoneoptimointia pystyttiin kehittämään kohdennetusti. Parannusten jälkeen huomattiin selkeä ero SEO SiteCheckupin tuloksissa, ja SPIRO Finlandin hakukoneoptimointi saatiin nostettua kilpailijoiden sivustoja korkeammalle.  Vaikka SPIRO Finlandin verkkosivuston hakukoneoptimointia onnistuttiin parantamaan, sen sisältö vaatii päivittämistä, jotta sen näkyvyys hakukoneissa kehittyisi entisestään. Sisältöä suunniteltaessa on hyvä ottaa huomioon hakukoneiden uusimmat päivitykset sekä hakukoneoptimoinnin trendit.
Verkkoviestintäsuunnitelma ohutlevytuotannon yritykselle
Blogin perustaminen ja pitäminen Wordpress julkaisualustalla
Tämän produktityyppisen opinnäytetyön tarkoituksena oli suunnitella ja toteuttaa toimeksiantajan, Intolog Group Oy:n, tuotesivujen uudistus sekä saada pitkään keskeneräisenä ollut tuotesivusto valmiiksi. Tavoitteena oli kehittää tuotesivuja erityisesti käytettävyyden ja hakukoneoptimoinnin näkökulmasta. Kehittämisprojektin myötä haluttiin parantaa sivuston löydettävyyttä ja saada nykyiset ja potentiaaliset asiakkaat käyttämään jatkossa enemmän yrityksen verkkosivuja. Aihe syntyi työantajan toimeksiannon pohjalta, kun yrityksen verkkosivut ja tuotesivut haluttiin kokonaan uudistaa. Sivuston suunnittelun ja toteutuksen tueksi teoriaosiossa käsitellään yleisesti verkkomarkkinointia, minkä jälkeen perehdytään markkinointiin verkossa erityisesti silloin, kun kyseessä on b-to-b-asiakkaat ja heille suunnatut verkkosivut. Teoriaosiossa perehdytään lisäksi käyttäjäystävällisen verkkopalvelun suunnittelemiseen sekä hakukoneoptimointiin. Teoriaosion jälkeen empiirisessä osiossa syvennytään tuotesivuston suunnitteluun ja toteutukseen, jossa teoriaa sovelletaan käytännössä.  Opinnäytetyön tuloksena syntyi uusi tuotesivusto Intolog Group Oy:lle. Tuotesivusto julkaistiin yhtä aikaa muun sivuston kanssa kesäkuussa 2010. Koska tuotesivuja haluttiin kehittää juuri käytettävyyden näkökulmasta, julkaisun jälkeen syyskuussa 2010 toteutettiin vielä käyttäjäystävällisyyskysely verkkosivuista yrityksen asiakkaiden keskuudessa. Kysely lähetettiin 197 yrityksen asiakkaalle ja vastauksia saatiin lopulta 72. Kyselyn tulosten perusteella voidaan sanoa, että tuotesivuston uudistamisessa onnistuttiin hyvin ja tavoitteet käytettävyyden parantamiseksi saavutettiin.
Hakukoneoptimointi puresouthernrock.com-sivustolle
Verkkosivujen uudistaminen WordPress-sisällönhallintajärjestelmällä
Sivustosuunnittelun vaikutus verkkokaupan hakusanamainontaan
Verkkosivun kehittäminen sisältömarkkinoinnin ja hakukoneoptimoinnin keinoin
Hakukonemarkkinoinnin kehittäminen sekä ohjeistus Google AdWordsin ja Google Analyticsin käyttöön : case: Suomen Matka-Agentit Oy
Verkkosivujen ja -näkyvyyden kehittäminen : Case: Yritys X
Yritys on Tampereella sijaitseva vaateliike United Colors Of Benetton, jolla oli tarvetta saada lisänäkyvyyttä verkossa ja sosiaalisessa mediassa. Tavoitteena on saada yritykselle näkyvyyttä Internetissä ja mahdollisia uusia asiakkaita, lisäksi perehtyä Internetnäkyvyyteen hakukoneoptimoinnin kautta. Työssä kerrotaan myös kovaa vauhtia yleistyvästä pilvipalvelujen käytöstä ja tutkitaan kuinka sitä voisi hyödyntää yrityksen käytössä. Yrityksen kotisivut valmistuivat ajallaan ja niistä on tullut positiivista palautetta asiakkailta. Yritykselle yhtenäistettiin myös ilmettä joka on helpottanut lehti- ja uutiskirjemainontaa. Internetnäkyvyys on parantunut huomattavasti ja asiakkaat löytävät sivut helposti hakukone Googlesta. Asiasanat: digimedia, kotisivut, hakukoneoptimointi, sosiaalinen media, mainonta.
Verkkokaupan hakukoneoptimointi Googlen hakukoneeseen
Hakukoneoptimointi Levin Panimon www-sivuille
Digitaalisen näkyvyyden parantaminen pienyritykselle : case: Rimeforge Entertainment
Hakukoneoptimoinnin kehitys vuonna 2015 ja sisällöntuotto verkkokaupalle
Verkkokaupan kehitysmahdollisuudet - case Any Lamp
Sano se someksi. 1, Ammattilaisen käsikirja sosiaaliseen mediaan
Internetmarkkinointisuunnitelma : uusi matkailusivusto
Kotisivumarkkinoinnin tulevaisuus PRIMEweb Oy:n potentiaalisten asiakkaiden keskuudessa
Hakukonemarkkinointi BtoB-sektorilla ostoprosessin tiedontarpeiden näkökulmasta
Tämän opinnäytetyön tavoitteena oli tarkastella hakukoneoptimoinnin keinoja ja selvittää, miten keinot vaikuttavat hakukonenäkyvyyteen. Opinnäytetyön toiminnallisessa osassa luotiin ohjeistus verkkokaupan sisällön hakukoneoptimoinnin keinoista ja prosessista. Ohjeistus toteutettiin toimeksiantona Whitestone Oy:lle. Työn johdannossa perehdytään syihin, miksi hakukoneoptimointia tulisi sähköisessä palvelussa toteuttaa. Kirjallisuuskatsauksessa käsitellään verkkokaupan perusteita, asiakkaan ostoprosessista, markkinoinnin merkityksestä hakukoneissa ja hakukoneoptimoinnin tärkeydestä sähköisen kaupan onnistumisessa. Empiirisessä tutkimuksessa perehdytään Kukkuluuri.fi-verkkokaupan sisäiseen hakukoneoptimointiin, analysoidaan optimoinnin vaikutusta hakutuloksissa sekä pohditaan optimoinnin onnistumista. Opinnäytetyön toiminnallinen osuus Verkkokaupan sisällön hakukoneoptimointi on tiivis ohjeistus verkkokauppiaalle verkkokaupan sisällön hakukoneoptimoinnin keinoista ja prosessista. Ohjeistus tulee toimimaan toimeksiantajayrityksen materiaalina asiakkaille. Keskeisenä johtopäätöksenä voidaan todeta, että hakukoneoptimointi on pitkäjänteistä ja jatkuvaa työtä, johon ei riitä muutaman viikon pikainen selvittäminen. Hyvällä hakukoneoptimoinnilla erottautuu kilpailijoista ja saa asiakkaat löytämään verkkokaupan hakukoneilla. Onnistuu optimoinnissa tai ei, on tärkeää muistaa, että kärsivällisyys ja jatkuva parantaminen näkyvät hakutuloksissa ennemmin tai myöhemmin ja että saatu sijoitus on hyvä tarkistaa aika ajoin.
Orgaaninen löydettävyys B2B-liiketoimintakentässä Sopima Oy:ssä
Sisällönhallintajärjestelmien hakukoneystävällisyys : Viiden järjestelmän vertailu
Helsinki Valve & Fitting Oy:n verkkosivujen uudistaminen
Hakukonemarkkinointi lisää yritysten näkyvyyttä
Yrityksen kotisivujen hakukoneoptimointi
Abstract: Developing e-marketing : case: Jyväskylän Hotellipalvelut Oy.
WWW-sivuston suunnittelu ja toteutus : Case: Record Store Lovers
Hakukoneoptimointi : Vaiheet ja työkalut
Järjestön hakukonenäkyvyyden parantaminen : hakukoneoptimointi sekä sosiaalisen median hyödyntäminen näkyvyyden parantamisessa
Sosiaalisen median sopassa : Sopassa.fi-palvelun lanseeraus
Yrityksen verkkomarkkinointi Case: Sirpan Bussimatkat
Bulevardin kahvisalongin internetsivujen suunnittelu ja niiden näkyvyys Googlen hakukoneessa
Digitaalinen markkinointi jatkaa kasvuaan ja samalla yrityksen verkkonäkyvyyden merkitys kasvaa koko ajan. Lisäksi mobiiliselaamisen yleistyminen vaikuttaa kotisivujen suunnitteluun ja toteutukseen. Monien haasteiden lisäksi muutos tarjoaa myös mahdollisuuksia, joita yritykset voivat hyödyntää liiketoiminnassaan. Tämän opinnäytetyön tavoitteena oli selvittää, miksi yrityksen tulisi panostaa hakukonenäkyvyyteen ja miten se voi parantaa omien kotisivujensa hakukoneystävällisyyttä. Opinnäytetyön toimeksiantaja Plast-Team Oy oli kiinnostunut kokeilemaan uusia markkinointikanavia sen jälkeen, kun yrityksessä oli päädytty toteuttamaan täysin uudistetut kotisivut. Hakusanamarkkinoinnin helppous ja kustannustehokkuus olivat pääkriteerejä, miksi yrityksessä toteutettiin Google AdWords kampanja. Työn teoriaosassa käsiteltiin verkkonäkyvyyttä ja hakusanamainontaa. Työssä selvitettiin niitä mahdollisuuksia ja keinoja, joita hakusanamainonta tuo yrityksen markkinointiviestinnälle. Käytännön osuudessa käytiin läpi AdWords -kampanjan toteuttamisprosessia ja sen onnistumisen mittauskeinoja. Samalla haluttiin selvittää, mitä virheitä kampanjassa tulisi välttää. Tietoperustaa hyödynnettiin, kun Plast-Team Oy:lle tehtiin uudistetut kotisivut ja käynnistettiin Google AdWords -mainoskampanja. Kampanjasta ja kotisivujen analytiikasta saatuja tuloksia käytettiin hyväksi Plast-Teamin Oy:n markkinoinnin jatkosuunnitelman tekemisessä. Plast-Team Oy:n uudet kotisivut ovat visuaaliset sekä helppokäyttöiset ja ne on optimoidut sekä hakukone- että mobiilikäyttöön.
Tämän opinnäytetyön tavoitteena on toteuttaa Perjantai markkinointi -sivuston Google Adwords -mainoskampanja ja hyödyntää Google Analyticsin tuottamaa dataa yrityksen hakukonemainonnan kehittämisessä ja verkkosivuston kävijäliikenteen analysoinnissa. Työhön sisältyy myös Google Analyticsin asentaminen kyseiselle verkkosivustolle. Työssä edetään vaiheittain Perjantai markkinointi -sivuston Google Adwords-mainoskampanjan toteuttamisessa ja kuvataan kuinka Google Analyticsin tuottamaa dataa voidaan hyödyntää kyseisellä sivustolla tulevien mainoskampanjoiden parantamiseksi. Toimeksiantaja on markki-nointiviestintään liittyviä projekteja toteuttava yritys Osuuskunta Kaikidea. Työn tutkimusongel-mana on tutkia soveltuvatko Googlen palvelut verkkosivuston näkyvyyden parantamiseen. Tutkimusmenetelmänä on tapaustutkimus. Google Analytics on seurantaohjelma, jolla voidaan tehdä analyysejä verkkosivuston kävijäliikenteestä. Se on ainoa yrityskäyttöön tarkoitettu maksuton verkkosivuston kävijäliikenteen seurantaohjelma. Google Adwords on Googlen kehittämä hakukonemainontaan tarkoitettu ohjelma.
Digitaalinen markkinointiviestintäsuunnitelma B2B -yritykselle
Hakukoneoptimointi yrityksen työkaluna : Case Kurikan Hyväkone Oy
Verkkosivuston hakukonenäkyvyyden parantaminen hakukoneoptimoinnin avulla : tapaustutkimus: SPIRO Finland
Markkinointisuunnitelma SEO-tuotteelle
Verkkokaupan uudistaminen ja hakukoneoptimointi
Hakukoneoptimointi
Hammaslääkäriasema Aarian digitaalisen markkinnoinnin mahdollisuudet
Markkinointiviestintäsuunnitelma verkkokaupalle
Yritysten hakukonemarkkinointi
Verkkosivuston luonnollisen hakukonenäkyvyyden parantaminen
Pienyrityksen www-sivujen suunnittelu ja toteutus
Hakukonemarkkinointi
Tiivistelmä: Verkkosivuston luonnollisen hakukonenäkyvyyden parantaminen. Insinöörityön tavoitteena oli tutkia, mitä nykyajan verkkosivustolta vaaditaan hyvän hakukonenäkyvyyden takaamiseksi. Lisäksi työssä kartoitettiin optimoitavan sivuston nykyinen hakukonenäkyvyys ja luotiin kehitysehdotukset sen parantamiseksi. Työssä käytettiin hyväksi alan lähdekirjallisuutta ja tuoreimpia artikkeleita, kuten myös tekijän aikaisempaa kokemusta aiheesta, jotta saataisiin paras mahdollinen kuva optimoinnin vaatimuksista. Työ toteutettiin antamalla optimoinnin kohteena olevalle sivustolle erilaisia kehitysehdotuksia, joita noudattamalla sivusto nousisi erityisesti hakukoneiden tuloksissa, mutta myös sivuston käyttäjien silmissä. Toteutettavat toimenpiteet jaettiin neljään osaan, joista keskityttiin pääasiassa kahteen, tekniseen ja sisällön optimointiin. Näiden lisäksi työssä otettiin kantaa ulkoisten linkkien ja sosiaalisen median merkitykseen hakukoneoptimoinnissa. Hakukoneoptimoinnin aiheesta poiketen työn olennaisimpia tuloksia olivat optimoinnin keskittäminen käyttäjiin hakukoneiden sijasta. Sivustojen tulisi palvella ensisijaisesti käyttäjiä, sillä hakukoneet ymmärtävät yhä enemmän ihmisten käyttökokemuksia sivustoista. Hakukoneoptimointi näyttää kehittyvän entistä haastavammaksi ja moniulotteisemmaksi, eivätkä tulosten saavuttamiseen riitä ainoastaan pienet muutokset. Hakukoneoptimointi on kokonaisuus, joka vaatii aikaa ja resursseja tuodakseen tuloksia. Saatuja tuloksia voidaan hyödyntää myöhemmin muissa optimointiprojekteissa, sillä toimenpiteet tukevat hyvin niin tämänhetkisiä kuin tulevaisuudenkin vaatimuksia. Työssä keskityttiin nimenomaan kestävään optimointiin, jotta algoritmipäivitykset eivät vähentäisi sivuston kävijämääriä. Työtä tehdessä esiintyneet suurimmat ongelmat olivat optimoinnin laajuudessa, sillä hakukoneoptimointi ei liity pelkästään hakukoneisiin, vaan se kattaa toimenpiteet sivuston rakenteen suunnittelusta sivuston sisältöön ja ulkoisiin tekijöihin.
Google-markkinoinnnin hyödyntäminen yrityksen verkkonäkyvyydessä
Opinäytetyön tavoitteena oli saada näkyvyyttä digitaalisessa maailmassa toimeksiantajalle, Rimeforge Entertaiment:lle. Luoda heille alku, josta pystyy lähteä kehittämään toimintaa sosiaalisessa mediassa ja miettiä milla tavalla kehitys onnistuisi. Tarkoituksena oli luoda heille tärkeimpiin sosiaalisiin medioihin tilit ja saada niihin sisältöä. Työn aikana yritykselle luotiin Facebook-käyttäjätili ja muokattiin olemassa olevaa Twitter-tiliä. Näissä palveluissa myös julkaistiin useita julkaisuja yrityksen nimissä. Yritykselle luodut tilit saivat hieman näkyvyyttä ja toimeksiantaja on tyytyväinen, että ne saatiin tehtyä. Tavoitteisiin päästiin osittain, koska työtä tehdessä huomattiin maksetun mainostuksen olevan melkein pakollista, mutta mahdotonta tässä tilanteessa.
Informaatiotuote on mikä tahansa tuote, joka tarjoaa tietoa. Informaatiotuote voi olla virtuaalinen, kuten verkkokirja, tai fyysinen, kuten painettu kirja. Virtuaalisilla informaatiotuotteilla harjoitetaan jatkuvasti yhä enemmän verkkoliiketoimintaa. Informaatio-tuotteet ovatkin yksi monista potentiaalisista passiivisen tulon lähteistä. Tein opinnäytetyöni virtuaalisen informaatiotuotteen luomisesta sekä sen markkinoimisesta ja myynnistä verkossa. Tarkoituksenani oli luoda selkeä kuva siitä, kuinka tehdä verkkoliiketoimintaa informaatiotuotteen avulla. Tavoitteenani oli saada opinnäytteen avulla aikaan sellainen pohja omalle verkkoliiketoiminnalle, että voin luoda oman yrityksen liiketoimintasuunnitelman ja hakea starttirahaa sen perustamiseen. Opinnäytetyön teoriaosuus keskittyy siihen, miten uusi informaatiotuote luodaan, mitä sen suunnittelussa tulee ottaa huomioon ja kuinka tuote kannattaa markkinoida ja myydä verkossa. Opinnäytetyössä otetaan kantaa myös siihen, kuinka tuotteen aihe kannattaa valita ja kuinka se kannattaa lanseerata. Opinnäytetyössä sivutaan myös sitä, kuinka itse työn sisältö tulee luoda, vaikka työn pääpaino on muissa asioissa. Opinnäytteen tuloksena syntyi uuden informaatiotuotteen aihe, rakenne, myyntisivusto, laskeutumissivu, markkinointisuunnitelma ja lanseeraussuunnitelma. Uusi tuote on aiheeltaan minulle sopiva ja ajankohtainen. Sille on olemassa myös kysyntää ja selkeä kohderyhmä. Tuotteen myyntisivustosta ja laskeutumissivusta tulivat hyvät kokonaisuudet, joita on helppo lähteä kehittämään yhä myyvemmiksi.
Sähköisen myynnin edistäminen hakukoneoptimoinnin, konversio-optimoinnin ja verkkoanalytiikan keinoin
Opinnäytetyön tavoitteena on luoda Ebookers-matkatoimistolle blogisivut, jotta Ebookers.fi internet-sivuille saadaan lisää käyttäjiä ja näkyvyyttä. Lisäksi tavoitteena on kasvattaa Ebookersin näkyvyyttä Googlessa luonnollisissa hakutuloksissa, jolloin yritys säästää mainontakuluissa.     Matkablogiprojekti aloitettiin elokuussa 2009, jolloin pidettiin ensimmäinen palaveri. Palaverissa käytiin läpi projektin taustaa ja sen tarkoitusta sekä sovittiin aikataulusta sekä siitä mistä sisältö blogiin hankitaan. Palaverin aikana jaettiin vastuualueet ja sovittiin mitä meidän tehtäviin tulee projektin aikana kuulumaan. Kyseessä on toimeksianto, toimeksiantajana toimii markkinointijohtaja Susanna Piri. Projektin aikana työn etenemistä seurattiin yhteisissä palavereissa palavereita, joita oli yhteensä viisi kappaletta. Projekti valmistui maaliskuussa 2010, jolloin markkinointiosastolla aloitti uusi työntekijä.     Viitekehyksessä käsitellään blogeja, verkkokirjoittamista, sosiaalista mediaa sekä hakukoneoptimointia ja -markkinointia. SEO (Search Engine Optimization) eli hakukoneoptimoinnilla tarkoitetaan luonnollisia hakutuloksia hakukoneissa, esimerkiksi Googlessa. Yritykset ostavat usein mainostilaa hakukoneista, mutta hakukoneoptimoimalla sanoja yritys säästää rahaa, koska hyvin optimoidut sanat nostavat yrityksen näkyvyyttä luonnollisissa hakutuloksissa.    Alkuperäisen suunnitelman mukaan julkaisuajankohta oli marraskuu 2009, mutta julkaisu viivästyi syksyllä 2009 käynnistyneiden organisaatiomuutosten vuoksi. Matkablogisivut julkaistiin tammikuussa 2010 matkamessujen yhteydessä ja siitä tiedotettiin asiakkaille lähetettävässä uutiskirjeessä sekä Ebookersin etusivulla näkyvässä bannerissa. Blogisivujen julkaisun jälkeen asiakkaat voivat etsiä matkavinkkejä, keskustella keskenään ajankohtaisista asioista sekä esittää toisilleen ja Ebookersin henkilökunnalle kysymyksiä.
Sosiaalisen median ja hakukoneoptimoinnin hyödyntäminen markkinoinnissa
Sisällöntuotanto ja markkinointi sosiaalisessa mediassa yritysten ja yhteisöjen näkökulmasta
Hakukonenäkyvyys yrityksen markkinointikeinona
Verkkosivun kävijämäärän kasvattamisen toimenpiteet sisällöntuottajan näkökulmasta : case: Lumipallo.fi
Yrityksen verkkomarkkinointi : Case: WebAula.fi
Verkkoviestinnän suunnitelma lääkäripalveluyhtiölle
Verkkokaupan hakukonenäkyvyyden parantaminen hakukonemarkkinoinnin avulla
Yrityksen markkinoinnin kehittäminen sosiaalisen median sovellusten ja internet-markkinoinnin avulla case Analystica oy
Kumppanuusmarkkinoinnin opas
Hakukonemarkkinoinnin kehitys ja tulevaisuus
Tämän opinnäytetyön aiheena on pienyrityksen verkkolöydettävyys, eli tutkimuksen tavoitteena on selvittää, millä keinoin pienyritys pystyy parantamaan löydettävyyttään verkossa, jotta uudet potentiaaliset asiakkaat löytäisivät sen. Käytännössä tämä tarkoittaa asiakkaalle tarpeellisen tiedon etsimistä Google-hakukoneen avulla ja nimenomaan asiakkaan ajatusmaailmaan pohjautuvilla hakutermeillä. Tutkimus on rajattu käsittelemään matkailualan pienyritystä ja sitä, millä tavoin maatalousmatkoihin erikoistunut yritys pystyy kustannuksetta vaikuttamaan omaan verkkolöydettävyyteensä. Opinnäytetyön teoriaosuudessa perehdytään inbound-markkinointiin, hakukoneoptimointiin sekä yrityksen verkkolöydettävyyteen asiakkaan näkökulmasta. Teoriaosuus pohjautuu alan ajankohtaiseen kirjallisuuteen ja internet-lähteisiin. Työn toiminnallisessa osuudessa sovelletaan teoriaa käytäntöön ja esitetään parannusehdotuksia esimerkkiyrityksen verkkolöydettävyyden kehittämiseksi. Tarkoituksena on tuoda pienyritys ja sen palvelut paremmin esille verkkoympäristössä ja kohdentaa ne oikealle asiakasryhmälle löydettäväksi. Parannusehdotelmassa korostuivat erityisesti laajan ja laadukkaan sisällön luominen, huolellisesti toteutettu hakukoneoptimointi sekä kotisivujen uudistaminen nykyaikaiseksi internet-toimipaikaksi. Opinnäytetyön liitteenä on hakukoneoptimoinnin pikaopas, jossa käydään lyhyesti läpi tärkeimpiä seikkoja onnistuneen hakukoneoptimoinnin luomiseksi.
Tiivistelmä: Sähköisen myynnin edistäminen hakukoneoptimoinnin, konversio-optimoinnin ja verkkoanalytiikan keinoin. Insinöörityön tarkoituksena oli edistää yrityksen sähköistä myyntiä hakukoneoptimoinnin, konversio-optimoinnin ja verkkoanalytiikan keinoin. Työssä tutkittiin hakukoneoptimoinnin asettamia teknisiä määrityksiä ja muokattiin niiden perusteella sähköisen myynnin verkkosivustoja hakukoneystävällisemmiksi. Hakukoneoptimoinnin toimenpiteillä tavoiteltiin sivustojen nostamista hakutuloksissa, maksuttoman liikenteen tuottamien käyntien lisääntymistä ja suoraa sähköisen myynnin kasvua. Verkkosivustoille tehtiin myös konversio-optimointia A/B-testausmenetelmää hyödyntäen. Testausmenetelmällä tutkittiin muun muassa sivustolla käytettyjen elementtien visuaalista ulkoasua ja tekstisisällöllistä merkitystä käyttäjien tekemiin toimenpiteisiin nähden. Testitulosten perusteella muokattiin sivustoista vieläkin toimivampia ja haluttiin erityisesti nostaa sivuston ostokonversion määrää. Verkkoanalytiikkaan ja sen tuomiin mahdollisuuksiin perehdyttiin tarkasti, ja analytiikkaa koetettiin saada helpommin tulkittavaksi suodatetuilla ja muokatuilla profiileilla. Analytiikkaa kuitenkin sekoitti sivustojen alustana toimivan järjestelmän vaihdos kesken projektin ja siitä seurannut sivustojen verkkotunnisteen muutos. Tuloksia tuli yhdistellä kahden eri sivuston osalta, jotta saatiin tulkittua tehtyjen muutosten vaikutusta kokonaiskuvaan. Tämä saattoi aiheuttaa tulosten mittaamisessa pientä vääristymää. Insinöörityöprojekti onnistui hyvin ja projektin aikana päästiin haluttuihin tavoitteisiin. Hakukoneoptimoinnin avulla onnistuttiin nostamaan merkittävästi verkkosivustojen sijoittumisia hakutuloksissa ja kasvatettua maksuttoman mainonnan kautta tulleiden kävijöiden määrää. Uusien kävijöiden ja konversiotestauksen avulla saatiin myös lisättyä myyntiä. Insinöörityöstä saatuja tuloksia ja ohjeita voidaan soveltaa myös muihin sähköisen myynnin kehittämisprojekteihin. Hakukoneoptimoinnin teknisiä vaatimuksia tutkittiin alan kirjallisuuden ja tuoreimpien artikkelien avulla. Insinöörityöraportissa esitellään myös erilaisia hakukoneoptimoinnin, konversio-optimoinnin ja verkkoanalytiikan mittareita sekä työkaluja. Työ sopiikin sähköisen myynnin kehittämisprojektin suunnittelun avuksi.
Markkinointikanavat venäläisessä sosiaalisessa mediassa : case: Vierumäki Country Club Oy
Verkkosivun optimointi
Sähköisen markkinoinnin kehittäminen : case Jyväskylän Hotellipalvelut Oy
Pienen budjetin internetmarkkinointi : Case Netsome
Yrityksen verkkolöydettävyyden parantaminen : case: Quality Knowhow Karjalainen Oy
Internetnäkyvyys yrityksen toiminnassa
Tämän produktityyppisen opinnäytetyön tavoitteena oli suunnitella ja toteuttaa nykyaikaiset www-sivut pienyritykselle. Tutkimuskysymyksenä oli selvittää miten tehdään tyylikkäät ja selkeät kotisivut yritykselle teknisesti oikein, mutta kuitenkin niin, että ne ovat visuaalisesti näyttävät. Työn teoriaosuudessa selvitetään mitä asioita pienen tai keskisuuren yrityksen kotisivujen suunnittelijan tai sivuston tilaajan tulisi ottaa huomioon sivustoa suunnitellessaan ja toteuttaessaan. Aihekokonaisuuksina esitellään pk-yrityksen kannalta tärkeitä ja hyödyllisiä näkökulmia sivuston kohderyhmän, teknisen ja graafisen suunnittelun sekä testauksen ja hakukoneoptimoinnin suunnittelussa. Opinnäytetyön empiirisessä osassa kerrotaan pienyrityksen www-sivujen toteutusprojektista ja projektin toteutukseen vaikuttaneita valinnoista. Www-sivut suunniteltiin ja toteutettiin korjausrakennusalan asiantuntijayritykselle, KJR-Ruhanen Oy:lle. Sivuston suunnittelu ja toteutus tehtiin opinnäytetyön kanssa samaan aikaan ja sivut valmistuivat toukokuussa 2012. Pienyrityksen www-sivuista saadaan käytettävyydeltään ja visuaalisuudeltaan miellyttävät suunnittelemalla ja toteuttamalla niihin käyttäjä - ja hakukoneystävällinen rakenne sekä yrityksen imagoa tukeva graafinen ilme. Lisäksi sivuston asiasisällön tulisi olla tehokkaasti kirjoitettua ja optimoitua niin, että muutama sana sisältää paljon tietoa..
Internetin hyödyntäminen pienyrityksen markkinoinnissa  Case: Villa Succa
Verkkosivujen hakukoneoptimointi tehokkaan Internet-markkinoinnin keinona : Case Myynninmaailma Oy
Tämä opinnäytetyö käsittelee hakukonenäkyvyyttä yritysten markkinointikeinona. Näkyvyys suosituissa hakukoneissa parantaa sivustojen löydettävyyttä internetissä ja ohjaa potentiaalisia asiakkaita relevantin tuote/palvelu-informaation äärelle.  Hakukonenäkyvyyttä voidaan edistää hakukoneoptimoinnilla sekä hakusanamainonnalla. Hakukonenäkyvyyttä voidaan pitää läpinäkyvänä mediana sen tarkan mitattavuuden vuoksi.    Tämän opinnäytetyön tarkoituksena on tutustuttaa lukija hakukonenäkyvyyden keskeisiin käsitteisiin ja auttaa lukijaa ymmärtämään hakukonemarkkinoinnin muista mainosmedioista poikkeava luonne ennen sen aloittamista. Teorian avulla on tarkoitus selventää lukijalle markkinoinnin pull-luonne, jota hakukonemarkkinointi edustaa. Opinnäytetyön aiheeseen liittyen suoritimme kvantitatiivisen kyselytutkimuksen keväällä/kesällä 2009 puhelimitse 147 suomalaiselle yritykselle. Tutkimus selvitti yritysten hakukonenäkyvyyden hyödyntämistä liiketoiminnassa.    Tutkimus osoitti, että 60 % vastanneista yrityksistä ei kyselyhetkellä harjoittanut markkinointia hakukoneissa ja että hieman alle puolet yrityksistä ei ollut koskaan panostanut hakukonenäkyvyyteen. Vaikka hakukoneiden käyttö on Suomessa yleistä niin yritystoiminnassa kuin kotitalouksissakin, eivät suomalaiset yritykset ole vielä omaksuneet täysin niiden suomaa markkinointipotentiaalia.    Tutkimuksesta kävi ilmi yritysten epäröivä asenne hakukonemarkkinoinnin myyntikulttuuria kohtaan ja luottamuksen puute palveluntarjoajia ja luvattuja tuloksia kohtaan. Tällainen asenne antaa sijaa ennakkoluuloille jotka voivat jättää varjoonsa tehokkaan, toimivan ja alati kehittyvän internetmarkkinoinnin muodon. Suositeltavina jatkotoimenpiteinä olisi hyvä tutkia hakukonemarkkinoinnin myyntikulttuuria suomalaisessa mediakentässä.
Informaatiotuotteen luonti, myynti ja markkinointi verkossa
Pienyrityksen verkkolöydettävyyden parantaminen : matkailuyrityksen ja asiakkaan kohtaamisen ongelma verkossa
Verkkosivuston suunnittelu ja toteutus
Hakukoneoptimointi Case Toijalan Vauhti ry
B2B-verkkokaupan internetmarkkinointi : Case: More On Oy
Internetnäkyvyyttä pienyritykselle : case Kirjanpitopalvelu Anne Vettainen
Hakukoneoptimointi ja ohjeistus sen toteuttamiseksi : case: Katrium OÜ
Hakukoneoptimointi keinona parantaa yrityksen näkyvyyttä
Mainostoimisto Torni Oy on 2009 perustettu yritys jonka toimialana on mainonnan suunnittelu.  Torni fuusioitui toisen mainostoimiston kanssa 2012 ja uudeksi nimeksi tuli mainostoimisto Stadio. Projekti sai alkunsa Tornin tarpeesta omille internetsivuille. Sivustolla haluttiin luoda ammattimaista kuvaa yrityksestä ja antaa paikka asiakkaille, josta he voivat katsoa tietoja yrityksestä. Sivusto on tehty sisällönhallintaa (CMS) käyttäen joka mahdollistaa sivuston ylläpidon yrityksen omasta toimesta. Yrityksellä ei aiemmin ole ollut internetsivustoa. Sivuston muoto ja ilme tulee vastaamaan yrityksen muuta ilmettä jota käytetään esimerkiksi sen Facebook sivuilla ja muussa mainonnassa. Sivuston ilmettä varten tutkittiin värien merkitystä sekä hakukoneoptimointia (SEO). Ulkoasun toteutuksesta vastasi Torni, jonka jälkeen sivuston koodaus suoritettiin Sisällönhallintajärjestelmän päälle käyttäen normaaleita internetsivustojen rakennustekniikoita, mm. XHTML. Tavoitteena on selvittää onko internetnäkyvyydestä hyötyä yrityksen toiminnalle ja parantaa asiakkaiden mielikuvaa, sekä luoda vahvempi yhtenäinen imago. Sivusto on tehty näyttämään samalta kaikilla uusimmilla selaimilla, ja siinä on otettu mahdolliset jatkokehitystarpeet huomioon.
Sivutoimisen verkkokaupan perustaminen : Case: Seniorishoppi.fi
Nonprofit-organisaation markkinointi ja varainkeruu internetissä
Verkkosivuston uudistus - Balance kuntokeskus
Googlataan : hakusanamainonnan tehokkuus pk-yrityksessä
Opinnäytetyön aiheena on BtoB-sektorin hakukonemarkkinointi, jota on tutkittu Suomessa hyvin vähän. Ala on kuitenkin kasvussa, joten aihe on ajankohtainen ja tuore. Aihealueen tutkimus voidaan nähdä tarpeellisena ja hyödyllisenä alan yrityksille. Opinnäytetyön näkökulma on uudenlainen, sillä BtoB hakukonemarkkinointia tarkastellaan ostoprosessin tiedontarpeiden kautta. Tavanomaisesta poikkeavan näkökulman myötä on mahdollista tuottaa uutta tietoa. Tavoitteena on selvittää, millaisia hakukonemarkkinoinnin keinoja BtoB-sektorin yritykset käyttävät ja miten ne vastaavat määriteltyihin tiedontarpeisiin ostoprosessin eri vaiheissa. Työn tavoitteena on antaa ehdotuksia siitä, miten BtoB-sektorin hakukonemarkkinointia voisi kehittää ottamaan ostoprosessin tiedontarpeet paremmin huomioon. Tärkeimpiä työn rajauksia ovat työn rajoittuminen BtoB-sektorille kahdelle toimialalle – asiakaslehdet ja työterveyshuoltopalvelut - ja Google-hakukoneen hakutulosnäkymiin (luonnolliset hakutulokset ja mainokset). Opinnäytetyön tutkimusmetodi on laadullinen. Tutkimuksen valmisteluvaiheessa määriteltiin avainsanoja, joilla haettiin hakukone Googlesta. Hakutulosnäkymistä otettuja kuvakaappauksia analysoitiin kahdessa teemahaastattelussa. Lisäksi opinnäytetyön tekijä täydensi haastatteluita omalla havainnoinnillaan. Tutkimus toteutettiin syksyn 2010 aikana. Tutkimuksessa selvisi, että yritykset käyttivät melko vähän mahdollisia hakukonemarkkinoinnin keinoja. Yritykset eivät myöskään pystyneet kovinkaan usein vastaamaan tiedontarpeisiin. Mainostekstejä pidettiin liian homogeenisinä ja geneerisinä. Ratkaisuksi BtoB-sektorin hakukonemarkkinoinnin kehittämiseen ehdotetaan mm. avainsanalistojen laajentamista ja hakukoneoptimoinnin lisäämistä.
Digimarkkinoinnin ostajan opas
Kävijäliikenteen kasvattaminen verkkosivustolla : Case: Satakunta.fi
Pohjanmaan Trukki Oy:n hakukonemarkkinointi kustannustehokkaaksi
Varmista näkyvyytesi hakukoneessa : Toimintasuunnitelma hakukoneoptimointiprojektiin
Opinnäytetyö tehtiin pienelle markkinointialan konsulttiyritykselle ROI Marketingille. Työn tarkoituksena oli uusia toimeksiantajayrityksen internetsivusto ottaen huomioon maksimaalinen hakukonenäkyvyys. Tavoitteena oli saada luotu sivusto hakutuloksissa mahdollisimman korkealle. Opinnäytetyössä käsiteltiin hakukoneiden toimintaperiaatteita ja näkyvyyden parantamista hakukoneoptimointia sekä hakusanamarkkinointia hyväksi käyttäen. Optimoinnin ohjeistusta käsiteltiin yleisellä tasolla keskittyen vakiintuneisiin optimointitoimenpiteisiin ottaen huomioon asiat, jotka työn kirjoitushetkellä olivat hakukoneiden algoritmien kannalta tärkeimpiä. Työn tuloksena toimeksiantajalla on hakukoneoptimoitu internetsivusto, jonka sijoitukset ovat nousussa optimoitujen avainsanojen hakutuloslistauksissa. Aloitettua optimointityötä jatketaan opinnäytetyön valmistumisen jälkeen työssä esitettyjen toimenpiteiden mukaisesti. Optimointi on aikaa vievä prosessi, jossa näkyviä tuloksia ei synny aina heti. Avainsanojen kilpailutilanne vaikuttaa suuresti, kuinka nopeasti ja kuinka paljon hakukonenäkyvyyttä saadaan. Optimoinnissa painotettavat asiat muuttuvat jatkuvasti hakukoneiden muuttaessa käyttämiään algoritmeja. Optimoijan tulee olla ajan tasalla tapahtuvista muutoksista. Siksi on välttämätöntä, että optimoija seuraa alan tapahtumia muun muassa internetlähteistä. Muuttuvien algoritmien vuoksi hakukoneoptimointi ei myöskään ole kertaluonteinen työ, vaan sitä jatketaan, vaikka halutut hakutuloslistasijoitukset on saavutettu.
Julkaisujärjestelmien käyttö nykypäivän www-suunnittelussa on yleistynyt merkittävästi. Tämä mahdollistaa www-sivustojen kohdistetun informaation eri käyttäjien ja käyttölaitteiden mukaan, joka onkin tärkeää nykypäivän www-suunnittelussa. Opinnäytetyön toimeksiantajana toimi oululainen atk-alan vähittäistavaran myynti- ja korjausliike Atk-Central. Sivusto korvaisi tämänhetkisen staattisen sivuston. Työn tavoitteena oli rakentaa tyylikäs ja yhtenäinen sivupohja toimeksiantajalle, joka tukisi myös yleisimpiä mobiililaitteita laitemallista riippumatta. Opinnäytetyössä on tarkasteltu sivuston visuaalisen ilmeen ja käytettävyyden kannalta tärkeitä aihepiirejä. Sivusto toteutettiin WordPress -julkaisujärjestelmällä. Ulkoasun toteutus on tehty käyttäen lapsiteemaa Twenty Fourteen – teeman pohjalle. Lapsiteeman käyttö mahdollistaa sivuston turvallisen päivittämisen ilman äititeeman muokkaamista. Sivuston teknisessä toteutuksessa on käyty läpi ulkoasun toteuttaminen lapsiteeman avulla. Tietoperustana on käytetty WordPressin visuaalisen ilmeen ja responsiivisuuden aikaansaamisen kannalta tärkeitä artikkeleita. Lisäksi on hyödynnetty www-suunnittelun kannalta yleisiä periaatteita. Käytetyiksi lähteiksi valikoitui pääosin verkkolähteitä niiden ajantasaisuuden vuoksi. Opinnäytetyön valmistuttua toimeksiantajalle toimitetaan sivupohjan sisältävä lapsiteema. Työ mahdollistaa esimerkiksi sujuvan verkkokaupan lisäämisen sivustolle tulevaisuudessa. Työn tuloksena on aikaansaatu toimeksiantajan vaatimuksia vastaava sivupohja. Varsinaisen sisällön ja käyttöönoton toimeksiantaja toteuttaa itse.
Verkkokauppojen lukumäärä Suomessa on kasvanut voimakkaasti viime vuosina ja verkkokaupoissa asioimisesta on tullut tavanomaista suomalaisille kuluttajille iästä ja teknisestä osaamisesta riippumatta. Verkkokauppojen yleistymisen ovat mahdollistaneet markkinoille tulleet valmisohjelmistot, joiden avulla verkkokaupan perustaminen onnistuu nopeasti, edullisesti ja ilman tietoteknistä osaamista. Vaikka yritykset ovat lähteneet ennakkoluulottomasti verkkokauppaan mukaan, luotetaan usein kuitenkin verkkokaupan markkinoinnissa vielä perinteisiin kanaviin, kuten lehti-ilmoituksiin. Verkkokaupan markkinoimiseen soveltuvat kuitenkin paremmin digitaaliset kanavat, koska niitä käyttämällä voidaan tavoittaa asiakas yksilöllisemmin ja niiden avulla viesti voidaan välittää valitulle asiakasryhmälle. Digitaalisilla kanavilla tarkoitetaan tässä yhteydessä internetissä olevia palveluita. Tämän opinnäytetyön tarkoituksena on selvittää verkkokaupoille sopivimpia markkinointikanavia sekä esitellä niiden käyttökohteita ja mahdollisuuksia. Työn tilaaja Vilkas Group Oy tulee hyödyntämään tässä selvityksessä esiin nostettuja asioita koulutusmateriaalissaan verkkokauppiaille järjestettävissä koulutuksissa.
Hakukonemarkkinoinnin tehokkuus B2B ja B2C asiakkaille autonvuokrausalalla Suomessa
Www-sivut arkkitehti Kaarina Niskalalle
Google Adwords markkinatutkimus Pohjois-Savon alueen yrityksissä
Tämän opinnäytetyön tarkoituksena oli luoda digitaalisen markkinointiviestinnän suunnitelma Suomen Huopakatto Oy:lle. Suomen Huopakatto Oy on oulunsalolainen rakennusliike, joka on keskittynyt huopakattojen rakennukseen ja saneeraukseen. Yrityksellä ei ole olemassa yksityiskohtaista markkinointisuunnitelmaa, joten tämän työn tavoitteena oli luoda raamit digitaalisen markkinoinnin kehittämiselle. Markkinointisuunnitelma on rajattu käsittelemään ainoastaan Internetiä markkinointikanavana. Tässä opinnäytetyössä tietoperustan hankkimiseen on käytetty useita kirjallisia lähteitä ja tietoa on hankittu myös Internetistä. Yrittäjän haastattelu ja kohdeyrityksen liiketoimintasuunnitelma ovat myös antaneet lisätietoja erityisosaamista vaativasta alasta. Viitekehyksessä käsitellään muun muassa markkinointia, markkinointiviestintää ja digitaalista markkinointia, sekä niiden roolia yrityksen kilpailukeinona. Lähtökohtien analysoinnissa on tarkasteltu yrityksen nykytilannetta, sekä kartoitettu merkittävimpiä kilpailijoita ja heidän digitaalista markkinointiaan. Työssä on myös esitelty yrityksen eri kohderyhmät ja näiden tyypilliset piirteet. Tämän opinnäytetyön lopputuloksena on digitaalisen markkinoinnin suunnitelma Suomen Huopa-katto Oy:lle. Markkinointikanavaksi on valittu ainoastaan Internet ja sitä kautta yrityksen kotisivut, hakukoneoptimointi ja sosiaalinen media. Markkinointisuunnitelmassa on esitetty teoriaan pohjautuvia konkreettisia toimenpiteitä, joiden avulla yritys voi viestiä Internetissä entistä paremmin asiakkailleen.
Google Analyticsin datan hyödyntäminen hakukonemainonnan kehittämisessä
Tämä työ laadittiin raahelaiselle B2B – yritykselle nimeltä Studio Panorama. Studio Panorama tarjoaa yrityksille mainospalveluja, tilasuunnittelua sekä visuaalisen markkinoinnin koulutusta. Työn tavoitteena oli laatia konkreettinen digitaalisen markkinointiviestinnän suunnitelma vuoden ajaksi. Yrityksellä ei ole lainkaan markkinointiviestinnän suunnitelmaa, joten aihe oli ajankohtainen. Digitaalisen markkinoinnin keinot rajattiin yrityksen vähäisten resurssien vuoksi verkkosivuihin, hakukoneoptimointiin, hakukonemarkkinointiin, sähköpostimarkkinointiin ja sosiaaliseen mediaan. Sosiaalisen median kanavaksi valittiin Facebook. Toimenpiteet koottiin työn loppuun vuosikelloon, joka on kuukausikohtainen. Yrityksen lähtökohtatilannetta kartoitettiin kilpailuanalyysien, palvelun analyysin ja SWOT – analyysin avulla. Lisäksi tehtiin segmentointi, markkinan valinta ja määriteltiin Studio Panoraman asemoitumistekijät. Opinnäytetyö tehtiin kirjoituspöytätutkimuksena. Tietoperusta on koottu markkinointia, B2B – markkinointia ja markkinoinnin kilpailukeinoja käsittelevästä kirjallisuudesta sekä muutamista internetlähteistä. Lähteinä on käytetty suomen- ja englanninkielistä kirjallisuutta. Tietoa Studio Panoramasta on saatu yrittäjän kanssa käydyistä keskusteluista sekä yrityksen tämänhetkisestä liiketoimintasuunnitelmasta. Työn lopputuloksena on hyödyllinen tietopaketti digitaalisesta markkinointiviestinnästä ja sen keinojen hyödyntämisestä yrityksen strategisessa liiketoiminnassa. Suunnitelma tarjoaa yrittäjälle suuntaviivoja digitaalisen markkinointiviestinnän toteuttamiseen sekä helpottaa toimenpiteiden aikatauluttamisessa ja organisoimisessa. Tämä työ on hyvä pohja tulevaisuuden markkinointiviestinnän ja budjetin suunnitteluun, sekä yrityksen liiketoimintasuunnitelman päivitykseen.
Intolog Group Oy:n tuotesivujen kehittäminen käytettävyyden ja hakukoneoptimoinnin näkökulmasta
Tiivistelmä.
Vlad Springs -verkkokaupan hakukoneoptimointi
Digitaalisen markkinointiviestinnän suunnitelma : Suomen Huopakatto Oy
Yrityksen digitaalisen markkinoinnin suunnittelu ja toteutus
Kotisivut internetmarkkinoinnin tukena Yhtymä-Tervoselle
Hakukoneoptimoinnin vaikutus web-sivujen näkyvyyteen
Tämän opinnäytetyön tavoitteena oli selvittää mitä hakukonemarkkinointi on, mistä toimenpiteistä se koostuu ja miten näillä toimenpiteillä voidaan parantaa verkkokaupan hakukonenäkyvyyttä. Lopputyön toimeksiantaja on Apteekki Oy. Lopputyön tietoperustassa perehdytään hakukoneoptimoinnin ja hakusanamainonnan käsitteisiin sekä asiantuntijoiden suosittelemiin hakuoptimoinnin käytännön toimenpiteisiin. Lopputyössä kartoitetaan Apteekki Oy:n verkkokauppaan jo tehdyt hakukoneoptimoinnin toimenpiteet, korjataan siinä havaitut puutteet, seurataan onko korjaustoimenpiteillä saavutettu parannusta hakutulosten sijoituksissa ja esitetään suosituksia jatkotoimenpiteille. Opinnäytetyössä keskitytään nimenomaan hakukoneoptimointiin ja hakusanamainonta käydään läpi yleisemmällä tasolla. Apteekki Oy:n verkkokaupan hakukonenäkyvyyden lähtötilanne arvioitiin marraskuussa 2013 tutkimalla miten Apteekki Oy:n verkkokauppa sijoittuu Googlen hakukoneen tuloksissa 40 hakutermillä sekä vertailtiin verkkokaupan sijoituksia hakutuloksissa neljän keskeisen kilpailijan sijoituksiin. Verkkokaupan hakukoneoptimointia tehostettiin korjaamalla hakukoneoptimoinnissa havaittuja puutteita. Seurantavaiheessa maaliskuussa 2014 testattiin verkkokaupan hakukonenäkyvyyttä samoilla hakusanoilla ja hakusanapareilla kuin lähtötilanteessa. Keskeisimmät havaitut puutteet hakukoneoptimoinnissa olivat ongelmat verkkokaupan HTML-koodissa, puutteet verkkokaupan sisäisessä linkityksessä, ulkoisten linkkien vähyys verrattuna kilpailijoihin sekä puutteet sivukohtaisessa avainsanaoptimoinnissa. Hakukoneoptimoinnin tehostamisella saatiin aikaan selkeä parannus 25 % kaikista hakutermeistä ja 35 % parannus tuotteisiin, tuoteryhmiin sekä sairauksien ja vaivojen hoitoon liittyvistä hakutermeistä. Apteekki Oy:n hakutermien seurantatutkimus vahvistaa tietoperustassa esitellyt hakukoneoptimoinnin peruslainalaisuudet.Hakutulossijoituksen parantaminen on helpompaa lyhemmällä aikataululla sellaisten hakutermien kohdalla, jotka ovat vähemmän kilpailtuja. Kilpaillumpien hakutermien kohdalla hakutulossijoituksen parantaminen on vaikeampaa ja se kestää selkeästi pidempään. Lopuksi lopputyössä annetaan suosituksia jatkotoimenpiteistä hakukoneoptimoinnin edelleen kehittämisestä Apteekki Oy:n verkkokaupassa ja säännöllisten hakukoneoptimoinnin vaikutusta ja sivuston sijoitusta hakutuloksissa seuraavien mittausten järjestämisestä.
Tämän opinnäytetyön tavoitteena on markkinointimateriaalin luominen toimeksiantajalle digitaalisia kanavia varten. Toimeksiantaja on oululainen start up -yritys Visualligent Oy, joka tällä hetkellä myy suunnittelupalveluitaan yritysasiakkaille. Käytännössä opinnäytetyön puitteissa suunniteltiin yritykselle visuaalinen ilme sekä suunniteltiin ja toteutettiin verkkosivusto. Yritykselle tuotettiin tietoa kilpailijoista ja digitaalisesta markkinoinnista eri kanavissa sekä suunniteltiin markkinointia näihin. Opinnäytetyön puitteissa luotiin tili LinkedIn-palveluun, jota on tarkoitus jatkossa hyödyntää markkinointikanavana. Muita tilejä avataan tarpeen mukaan myöhemmin. Kilpailija-analyysi ei ollut kovin syvällistä, vaan tarkoitus oli kartoittaa alan toimijoita sekä käydä läpi heidän verkkosivustojaan benchmarking-hengessä. Tietoa on hankittu digitaalisista lähteistä, joista löytyy ajantasaisin tieto nykyisistä digitaalisen markkinoinnin käytänteistä ja trendeistä. Digitaalista markkinointia harjoittavat yritykset tuottavat myös omaa tutkimusmateriaalia omalta alaltaan, ja sitä on hyödynnetty mahdollisuuksien mukaan. Omaa tutkimusta LinkedIn-mainonnasta sekä markkinoinnin suuntaamisesta yritettiin toteuttaa, muttei siinä onnistuttu. Työn lopputuloksia on pyritty testaamaan verkkosivuston osalta käyttäjillä. Pienehkö otanta henkilöitä, joiden taitojen katsottiin vastaavan kohderyhmää, saatiin testaamaan verkkosivustoa, ja tuloksia tullaan hyödyntämään sivuston kehityksessä jatkossa. Työ sisälsi myös visuaalisen yritysilmeen suunnittelun, jota ei ole testattu käyttäjillä. Sen osalta tyydyttiin toimeksiantajan hyväksyntään. Visuaalinen ilme toteutettiin toimeksiantajan toiveiden perusteella omaa näkemystä hyödyntäen. Värit, typografia, asettelu ja kuvallisen kerronnan ohjeistus ovat harkittu kokonaisuus, jonka puitteissa yrityksen visuaalista viestintää jatkossa toteutetaan. Täydellistä graafista ohjeistusta ei vielä ole tehty, mutta se tullaan jatkossa toteuttamaan nykyisen ohjeistuksen pohjalta tarkentaen. Graafinen ohjeistus tulee olemaan tarpeellinen, jotta visuaalinen markkinointi jatkossa olisi yhteneväistä. Jatkotoimenpiteinä yrityksen markkinointimateriaalia ja sisältöä, markkinointia ja sivustoa kehitetään edelleen sitä mukaa, kun yrityksen toiminta sitä edellyttää. Opinnäytetyössä on luotu perusta tuleville toimenpiteille.
Tapahtuman digitaalisen markkinoinnin ja Internet-sivuston kehittäminen : case Pihtiputaan Keihäskarnevaalit
Pk-yrityksen Internetnäkyvyys ja kotisivut
Opinnäytetyön tavoitteena oli tutkia internetin hakukonemainontaa ja sen hyödyntämismahdollisuuksia yritysten välistä kauppaa tekevän pienyrityksen näkökulmasta. Opinnäytetyön teoreettisena viitekehyksenä on yritystenvälisen kaupan ostoprosessi sekä mainonnan prosessi. Tämän lisäksi teoreettisessa osiossa tarkastellaan tarkemmin hakukonemarkkinointia yhtenä markkinointiviestinnän kanavana ja yhden hakukoneen, Googlen tarjoamia ratkaisuja. Tutkimuksen tarvekartoitus toteutettiin haastattelututkimuksella ja havainnoimalla.     Yritysten välisessä asiakashankinnassa ja kaupankäynnissä henkilökohtaisella myyntityöllä on perinteisesti ollut suuri rooli. Etenkin yrityksen tarpeiden mukaan suunniteltujen ratkaisujen ollessa kyseessä persoonattomampien kanavien käyttöä on vierastettu.     Internetin rooli on kuitenkin muuttunut merkittävästi viime vuosina myös yritysten tiedonhankintakanavana. Kun tietoa haetaan hakukonetta käyttäen, käyttäjä suosii hakutuloksissa korkealla olevia tuloksia. Tästä syystä yrityksen näkyvyys ja sijoittuminen hakukoneiden listauksissa mahdollisimman korkealle on ensiarvoisen tärkeää. Pienet yritykset voivat hyötyä internetin tarjoamista kustannustehokkaista keinoista saattaa itsensä uusien potentiaalisten asiakkaiden tietoisuuteen.     Opinnäytetyön empiirinen osa käsitteli kohdeyrityksen, pienen maahantuontiyrityksen, hakukonenäkyvyyttä sekä mahdollisuuksia vaikuttaa siihen ostetun näkyvyyden eli hakukonemainonnan kautta. Tutkimuksessa kävi ilmi, että yrityksen näkyvyys ei ollut kaikilla sille merkityksellisillä osa-alueilla optimaalista. Tilanteen parantamiseksi yritykselle laadittiin ohjeisto hakukonemarkkinointikampanjoiden toteuttamiseksi sekä mittarit, jolla kampanjoiden onnistumisia voidaan seurata.
