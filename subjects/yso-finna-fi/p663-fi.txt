http://www.yso.fi/onto/yso/p663 Helsinki-Vantaan lentoasema
Helsinki-Vantaan lentoasema Helsinki-Vantaan lentoasema
Tämän opinnäytetyön tavoitteena on tutkia, mitä toimintaympäristö-, matkailija-, kilpailu- ja tuotetekijöitä on otettava huomioon, kun Select Service Partner Finland Oy rakentaa lentokentän non-Schengen alueelle uutta ravintolakonseptia. Toisena tavoitteena on analysoida Helsinki-Vantaa lentoaseman liiketoiminta-aluetta ja kilpailukenttää. Kolmantena tavoitteena on tunnistaa ja ymmärtää aasialaisten asiakas- ja kuluttajakäyttäytymistä sekä selvittää matkustajaprofiileja, matkustajien tarpeita, joihin nykyinen ravintolamaailman tarjonta pitäisi vastata.    Tutkimusaineisto koostuu toimintaympäristön analyysistä, asiakas- ja kuluttajakäyttäytymisprofiilien sekä palveluiden kehittämisen teorioista. Tutkimuksessa sovelletaan toimintaympäristö- ja palveluiden kehittämisteorioita ja -malleja tapausyrityksen Select Service Partner Finland Oy:n ravintolaliiketoimintaan Helsinki-Vantaa lentoasemalla. Lisäksi on selvitetty yleisesti lentokenttäalueen liiketoimintaympäristöön liittyviä ravintolakonsepteja ja ruokatrendejä kansainvälisillä lentoasemilla sekä analysoitu SSP Groupin kuluttajakäyttäytymisen asiakastutkimuksia.    Tutkimus on monimenetelmällinen. Viitekehys ja empiirinen aineisto muodostuvat soveltavasta dokumentti- ja toimintaympäristöanalyysistä, asiakaskyselystä, teemahaastatteluista sekä lentomatkustajien ja lentoaseman kulutustrendi- ja kuluttajakäyttäytymisen tutkimuksista.  Toimintaympäristöanalyysiin sovelletaan Johnsson & Scholesin (2004) viisivaiheista mallia. Tämä malli sisältää toimintaympäristön luonteen arvioinnin, toimintaympäristöön vaikuttavien muuttujien arvioinnin PEST -analyysin avulla, kilpailuympäristön avainkilpailutekijöiden tunnistamisen Porterin(1990)” Five Forces Analysis” -mallia käyttäen organisaation kilpailuaseman, kilpailijoiden ja asiakasryhmien sekä mahdollisuuksien ja uhkien tunnistamisen SWOT -analyysin avulla.    Toimintaympäristö-, asiakastarveanalyysit ja palveluiden kehittämismallit toimivat lähtökohtana SSP Finland Oy:n asiakaslähtöiselle ravintolamaailman kehittämiselle. Ravintolayrittäjän tulisi tuntea lentoaseman kansainvälisen asiakaskunnan erityistarpeet ja ruoka- ja palvelukulttuurien eroavaisuudet. Erityisesti aasialaisia matkustajia profiloitaessa tulisi ottaa huomioon ruokakulttuurin kasvispainotteisuus ja ruokailun yhteisöllisyys, autenttisten aasialaisruokalajien tarjoaminen, ruokalistojen kääntäminen Aasian kielille, semiotiikan käyttö ruokalistoilla, valmiiden tuotepakettien tarjoamiseen lentojen myöhästyessä sekä palvelussa panostaminen henkilökohtaiseen asiakkaan huomiointiin ja proaktiiviseen toimintaan myyntitapahtumassa.    Select Service Partnerin on kehitettävä oma systemaattinen tapa toimia asiakaslähtöisten palveluiden kehittämiseen sekä jatkuvaan asiakastutkimukseen ja henkilökunnan kouluttamiseen. Globaalin yrityksen tulisi käyttää hyväkseen koko konsernin taitotietoa.
Analyysi maapalvelutoimintojen asiakastyytyväisyyskyselystä 2006 : case: Northport Oy
Tämän opinnäytteen tarkoituksena oli tutkia Northport Oy:ssä toteutettavaa matkustajaselvityskurssia. Lähtökohtana oli kerätä tietoa kurssin kehittämiseksi. Matkustajaselvityskurssilta valmistuu työntekijöitä Northportin asiakaspalveluun Helsinki-Vantaan lentoaseman lähtöselvitykseen. Northport on Finnairin täysin omistama tytäryhtiö, jonka tehtävänä on hoitaa lentokoneiden maapalvelut.    Tutkimus koostui kolmesta eri osasta. Ensimmäisessä osassa kurssin käyneille henkilöille lähetettiin kysely. Kysely lähetettiin syyskuun 2008 lopussa matkustajaselvityskurssin kevään 2008 aikana käyneille henkilöille. Toisessa osassa haastateltiin kahta kurssien kouluttajaa teemahaastatteluna. Haastattelut toteutettiin huhtikuussa 2009 ja ne käsittelivät kevään 2008 kursseja. Kolmannessa osassa käytettiin hyväksi kouluttajien keräämää tietoa kursseilta keväällä 2008 valmistuneiden työntekijöiden työskentelystä.    Tutkimuksesta saatujen tuloksien perusteella voitiin päätellä kurssin olevan yleisesti ottaen toimiva. Kuitenkin parannusehdotuksia saatiin niin kyselystä kuin haastatteluistakin. Osa parannusehdotuksista on helppo toteuttaa ja osa vaatii suurempia panostuksia. Tutkimus osoitti joitakin ongelmakohtia muun muassa kurssin rakenteessa. Kurssin rakennetta on kehitetty aikaisemmin enemmän työssä oppimiseen ja työharjoittelu on suuri osa matkustajaselvityskurssia. Työharjoittelu nousikin saaduissa tuloksissa tärkeimmäksi kehityskohteeksi.    Tutkimuksessa saatujen tuloksien perusteella on laadittu ehdotus kurssin uudistetuksi rakenteeksi. Tuloksien perusteella on annettu myös ehdotuksia työharjoittelun ja siihen liittyvän tukihenkilötoiminnan kehittämiseksi. Tuloksista on poimittu myös pienempiä, helposti toteutettavia kehittämisen kohteita, joita on ilmennyt useammassa palautteessa.
Erityismatkustajien palveluketjun toimivuus Helsinki-Vantaan lentoasemalla
Asiakaslähtöinen ravintolamaailman kehittäminen : case: Select Service Partner Finlandin non-Schengen alueen ravintolat Helsinki-Vantaan lentoasemalla
Haastavat asiakaspalvelutilanteet: case: SGS lähtöselvitys
Helsinki - Vantaan lentoaseman maankäytän suunnitelma
Asiakaspalautejärjestelmän kehittäminen asiakastyytyväisyyden ja palvelun laadun seurantaan : case : Helsinki-Vantaan lentoasema
Helsinki Airport map
Maapalveluyritysten palvelunlaatu : case: Helsinki-Vantaan lentoasema
Asiakastyytyväisyys ja palvelun laatu Helsinki- Vantaan lentoaseman lapsiperheasiakkaiden keskuudessa
Pääkaupunkiseudun liikennejärjestelmäsuunnitelma [2020].. Helsinki-Vantaan lentoaseman vaikutukset seudun liikennejärjestelmään ja maankäyttöön
Lähipelastuspalvelun ruutukartta = Rutkarta för lokalräddningstjänst. Helsingin lentoasema
Asiakaspalvelun laatu : case Finnairin lähtöselvitys Helsinki-Vantaan lentoasemalla
Matkustajaselvitysvirkailijasta asiakaspalvelijaksi : porttipalvelun peruskoulutus Northport Oy:ssä
Helsingin lentoaseman matkustaja-asemarakennus = Helsinki Airport passenger terminal building
Matkalla maistuu parempikin ruoka
Helsinki-Vantaan lentoaseman Vip-palveluiden markkinointiviestintäsuunnitelman laatiminen
Helsinki-Vantaan lentoasema : lentokoneiden melun kehittyminen ja hallinta 2003-2020 : vuoden 2020 tilanteen uudelleen arviointi
Schengenin sopimuksen vaikutus matkustajaliikenteeseen Helsinki-Vantaan lentoasemalla
Helsinki-Vantaan lentoasema : lentokoneiden melun kehittyminen ja hallinta 2003-2020
Yhteenveto. - Summary. - Sammandrag
FUTUAeroport : ajatuksia ja visioita tulevaisuuden lentoasemasta
Helsinki-Vantaan lentoasema : lentokonemeluselvitys : toteutunut tilanne vuonna 2011
Moniosaamisen vaikutukset työntekijän näkökulmasta : case: Finnair Ground Handling
Gateway-matkailijoista pääkaupunkiseudun matkailupalveluiden käyttäjiä markkinointiviestinnällisin keinoin
Lentokentän ensimmäiset maanlunastukset
Lentokoneiden melu kehitystilanteessa 2025
Pelastuskartta 1:20000 = Rescue map 1:20000.. Helsinki-Vantaan lentoasema
Laadukas palvelu on yhä tärkeämpää yritysten menestymiselle. Asiakkaalle yksi laadukkaan palvelun tärkeimmistä tekijöistä on onnistunut vuorovaikutustilanne asiakaspalvelijan kanssa. Sen vuoksi yritykselle on tärkeää onnistua tyydyttämään asiakkaan tarpeet, ja jopa ylittämään heidän toiveensa asiakaspalvelutapahtuman aikana. Tämän opinnäytetyön tavoitteena on valmistaa Servisair Finland Oy:lle palvelun laatuun ja asiakkaan ja asiakaspalvelijan väliseen vuorovaikutukseen keskittynyt käsikirja. Käsikirjan tavoitteena on, että lukija ymmärtää palvelun laadun merkityksen yrityksen toiminnalle. Käsikirja toimii materiaalina asiakaspalvelukoulutuksessa, jonka tarkoitus on kehittää yrityksen työntekijöiden antamaa palvelua vieläkin laadukkaammaksi. Käsikirja ohjeistaa työntekijän toimimaan vaativissa tilanteissa normaalin asiakaspalvelun lisäksi. Käsikirjan sisältö pyritään kirjoittamaan mielenkiintoiseksi ja informatiiviseksi, mutta kevytlukuiseksi.     Servisair Finland Oy on Helsinki-Vantaan lentokentällä toimiva kansainvälinen maahuolintayritys, jonka asiakkaisiin kuuluvat eri lentoyhtiöt. Servisair Finland Oy:n palveluksessa on noin 200 työntekijää, joista matkustajapalvelussa työskentelee noin 60 henkilöä. Yrityksen keskeisiin arvoihin kuuluu asiakaslähtöisyys ja laadukkaan palvelun tarjoaminen asiakkaille. Osa yrityksen maapalveluista on lentomatkustajille tarjottavaa asiakaspalvelua, kuten esimerkiksi lähtöselvitys- ja porttitoiminta. Maahuolintayrityksen täytyy pitää myös lentomatkustajat tyytyväisinä, jotta lentoyhtiö on tyytyväinen sen toimintaan. Sen vuoksi asiakaspalvelun laadun täytyy olla korkealla.     Käsikirjan kohderyhmänä ovat Servisair Finland Oy:n asiakaspalvelutehtävissä työskentelevät henkilöt. Pääosin käsikirjaa käytetään perehdytysviikolla asiakaspalvelukoulutuksessa. Lisäksi käsikirja toimii materiaalina kokeneiden työntekijöiden asiakaspalvelukoulutuksessa. Opinnäytetyössä ja käsikirjassa käsitellään palvelun laatua maahuolintayrityksessä, asiakaspalvelutapahtuman vaiheita, vuorovaikutusta asiakkaan ja asiakaspalvelijan välillä, vaativien asiakkaiden palvelua sekä toimintaa lennon peruuntumis- ja myöhästymistilanteessa. Vuorovaikutuksessa keskitytään sekä sanattomaan että sanalliseen viestintään. Käsikirjassa on käytetty esimerkkejä lentokentällä päivittäin tapahtuvista tilanteista, jotta sen lukija ymmärtää, millaisissa tilanteissa oikeanlaisesta vuorovaikutuksesta on hyötyä.     Opinnäytetyön produktina tuotetaan käsikirja asiakaspalvelukoulutuksen materiaaliksi. Käsikirja toteutetaan painamalla se A4-kokoiseksi vihkoksi. Käsikirja sisältää sekä teoreettista tietoa että käytännön harjoituksia haastavista asiakaspalvelutilanteista. Käsikirja painetaan valkoiselle paperille, siinä on viisi aihepiiriin sopivaa värikuvaa ja kuusitoista sivua.
Helsingin lentoasema
Tämän tutkimuksen tavoitteena oli selvittää miten Northport Oy:n porttipalvelun peruskurssia voitaisiin kehittää tukemaan työntekijän ammatillista kasvua. Tutkimuksessa selvitettiin myös, onko koulutusta aiheellista uudistaa ja mitä keinoja tähän mahdollisesti on käytettävissä. Tutkimus tehtiin Northport Oy:n toimeksiantona ja sen näkökulma oli koulutukseen osallistuvan työntekijän.    Tutkimus oli kvalitatiivinen, eli laadullinen. Tutkimusmenetelmäksi valittiin kaksivaiheiset yksilölliset teemahaastattelut, joita tehtiin yhteensä 12. Tutkimuskohteena oli toukokuussa 2008 porttipalvelun peruskurssille osallistuneet henkilöt. Ensimmäiset haastattelut tehtiin 20. ja 21.5. ja toiset haastattelut 10. - 19.8.2008. Lähteenä käytettiin oppimista käsittelevää kirjallisuutta, koulutuksessa käytettävää materiaalia sekä koulutuksen toteutuksesta vastaavien henkilöiden haastatteluja.    Tutkimuksessa saatujen tulosten perusteella ammatillista kasvua tapahtuu porttipalvelun peruskoulutuksen kautta, mutta se vaatii työnantajan tukea. Ammattitaidon kehittyminen on aikaa vievä prosessi, joka vaihtelee yksilöittäin. Työtehtävien oppiminen jakautuu käytännössä melko tasaisesti itse kurssin, työharjoittelun sekä työn itsenäisesti tekemisen kesken. Ammattitaidon kehittymisen seurantaan ja arviointiin tulisi nimetä vastuuhenkilö. Luokkaopetuksessa asiakaspalvelijan toimenkuva jäi kuitenkin epäselväksi kurssin osallistujille. Työtehtävien teknisen osaamisen lisäksi koulutuksen tulisi tukea yksilön ongelmanratkaisukyvyn kehittymistä, koska taito on olennainen osa jokapäiväistä työtä.    Tutkimuksessa saatujen tulosten perusteella porttipalvelun peruskoulutusta on syytä uudistaa. Koulutukseen hakeutuvien työntekijöiden motiiveihin tulisi paneutua ja kartoittaa tarkemmin työntekijöiden ammatillisia toiveita ja vahvuuksia. Opetusmenetelmiä tulisi monipuolistaa ja pyrkiä löytämään ratkaisuja, joiden avulla hiljaista tietoa kyetään hyödyntämään paremmin. Tässä työhön perehdyttävät tutorit ovat merkittävässä asemassa. Tutkimuksen perusteella tehtiin lista porttipalvelun peruskoulutuksen kehitystoimenpiteistä, jotka on helppo toteuttaa käytännössä.
Helsinki-Vantaan lentoasema : lentokonemeluselvitys : toteutunut tilanne vuonna 2010
Opinnäytetyön tarkoituksena on selvittää Helsinki-Vantaan lentoasemalla toimivan maapalveluyritys Northport Oy:n osa-aikatyöntekijöiden sitoutumiseen vaikuttavia tekijöitä sekä sitä, miten he kokevat oman psykologisen sopimuksensa toimivan kohdeyrityksen kanssa. Aihe valittiin sen ajankohtaisuuden ja tekijöiden henkilökohtaisen kiinnostuksen takia. Tavoitteena oli tuottaa kohdeyrityksen käyttöön tietoa, jotta se pystyisi tulevaisuudessa parantamaan osa-aikaisten työntekijöiden sitoutumista.    Osa-aikaisten työsuhteiden yleistyminen kuvaa hyvin työelämän rakennemuutosta. Organisaatiot pyrkivät markkinatilanteesta johtuen suureen joustavuuteen työvoiman käytössään ja tällainen kehitys vaikuttaa myös työnantajan ja työntekijän välisiin suhteisiin. Sekä työnantajalla että työntekijällä on odotuksia toisiaan kohtaan työsuhdetta solmittaessa.     Kun molemmat osapuolet tuntevat, että heidän saamisensa vastaavat heidän tarpeitaan ja panostaan, ovat molemmat todennäköisesti tyytyväisiä, eli heidän psykologinen sopimus toimii. Tämä taas johtaa edelleen korkeampaan organisaatioon sitoutumiseen. Työn teoriaosassa esitellään keskeisten käsitteiden lisäksi tutkimustietoa organisaatioon sitoutumisesta sekä osa-aikatyöntekijöiden psykologisesta sopimuksesta.    Työn aineisto kerättiin kvalitatiivisella tutkimusmenetelmällä, teemahaastatteluilla. Työtä varten haastateltiin kymmentä Northport Oy:n lähtöselvitys- ja porttivirkailijaa. Haastattelut toteutettiin Helsinki-Vantaan lentoasemalla kesällä 2008.    Opinnäytetyötä varten haastatellut osa-aikatyöntekijät olivat hyvin tunneperäisesti sitoutuneita organisaatioon. Organisaatioon heitä sitoi erityisesti tekijät kuten työssä viihtyminen, oman työn arvostus, hyvä yhteishenki työntekijöiden kesken sekä halu pysyä organisaation palveluksessa. Työsuhteiden epävarmuus määräaikaisista työsopimuksista johtuen koettiin haastateltujen keskuudessa sitoutumista vaikeuttavimpana tekijänä. Osa-aikatyö oli suurimmalle osalle haastatelluista oma valinta, ja näin ollen he arvostivat sen kautta saamaansa mahdollisuutta yhdistää perhe-elämä, opiskelut ja muu vapaa-aika työntekoon. Heikentävästi osa-aikaisuuden koettiin vaikuttavan heidän ja organisaation väliseen viestintään.    Teemahaastattelut osoittivat, että kohdeyrityksen kannattaisi kiinnittää huomiota tulevaisuudessa työsuhteiden kestoon ja tiedottamiseen sekä osa-aikaisten työntekijöiden osallistumismahdollisuuksien lisäämiseen yhteisissä työtä koskevissa asioissa. Erityisen tärkeää on ajantasainen ja avoin tiedottaminen sekä perustelujen antaminen tehdyille päätöksille määräaikaisten työsuhteiden jatkamisen sekä lisäkoulutusmahdollisuuksien ja niitä koskevien valintojen suhteen.
Helsingin lentoasema : lähipelastuspalvelukartta 1:20000
Lentomatkustus on lentämistä paikasta A paikkaan B, joskus paikan C tai jopa D:n kautta. Matkustajalle näkyvintä osaa palvelusta on itse lentäminen lentokoneilla. Lisäksi merkittäviä asioita ovat turvallisuus, aikataulussa pysyminen, hyvä palvelu, koneen siisteys, tarjoilut, sujuva lähtöselvitys ilman pitkiä jonottamisia sekä matkatavaroiden ajallaan ja ehjänä saaminen. Kun kaikki sujuu hyvin ja odotusten mukaisesti, ollaan lentoyhtiöön tyytyväisiä ja sitä saatetaan jopa suositella ystäville ja tuttavillekin. Jos taas jokin näistä palveluketjun osa-alueista pettää, se huomataan ja siitä myös kerrotaan. Lentoyhtiö joutuu tällaisissa tilanteissa negatiivisen julki-suuden kohteeksi ja pahimmassa tapauksessa sen imago asiakkaiden keskuudessa romahtaa.    Harva matkustaja kuitenkaan huomaa, että lentoyhtiö ei välttämättä kaikissa tapauksissa tuota edellä mainitusta palveluketjusta kuin sen osan, jossa kuljetus paikasta toiseen tapahtuu. Loput ketjun osat voidaan ostaa ulkoisilta toimijoilta. Siksi lentoyhtiölle on elintärkeää, että heidän valitsemansa maapalveluyritys tuottaa laadukasta palvelua, joka tukee asiakkaiden kuvaa itse lentoyhtiöstä. Maapalveluyrityksen on pystyttävä palvelemaan lentoyhtiön asiakkaita kuin omi-aan.     Tämän opinnäytetyön tarkoituksena oli tutkia maapalveluyritysten palvelunlaatua Helsinki-Vantaan lentoasemalla. Tutkimusaiheeseen perehdyttiin maapalveluyritysten ensisijaisten asi-akkaiden eli lentoyhtiöiden näkökulmasta ja sillä haluttiin tuoda esille lentoyhtiöiden tarpeita, odotuksia ja kokemuksia aiheesta. Tavoitteina oli määritellä lentoyhtiöiden tärkeimmät kriteerit maapalveluyritystä valittaessa sekä selvittää lentoyhtiöiden tyytyväisyys nykyiseen maapalvelu-yritykseensä.    Tutkimusmenetelmänä käytettiin kvalitatiivista, strukturoitua kyselytutkimusta, joka lähetettiin lentoyhtiöille sähköpostin välityksellä. Tutkimukseen osallistui viisi 30:sta Helsinki-Vantaalla omalla kalustolla operoivasta lentoyhtiöstä. Tutkimustuloksia analysoitiin tutkijoiden ilmai-lualan opinnoissa sekä käytännön työkokemuksesta kertyneen tiedon, viitekehyksen sekä sa-masta aiheesta aiemmin tehtyjen tutkimusten tuloksiin peilaten.
Lento-onnettomuus Helsinki-Vantaan lentoasemalla 31.1.2005 : SE-KYH, C208B
Lentoaseman viheralueet vaihtumassa parkkipaikaksi : käyntikortti Suomesta
Palvelualan yritykset mittaavat asiakaspalvelun tasoa asiakastyytyväisyyskyselyillä, joissa kysytään asiakkaan mielipidettä liittyen palvelun tai tuotteen laatuun. Asiakastyytyväisyyttä tulee jatkuvasti mitata ja kehittää asiakkaiden tarpeiden mukaisesti. Asiakaspalveluhenkilökunta on läheisessä vuorovaikutuksessa asiakkaan kanssa päivittäin ja kuulee heidän kommentteja palvelusta jatkuvasti. Sen vuoksi työntekijöillä on paljon tietoa, kuinka palvelua voisi kehittää parempaan suuntaan. On myös tärkeää, että jokainen voisi arvostaa tekemäänsä työtä ja iloita siitä. Työntekijöiden arvostuksen puute omaa työtään kohtaan heijastuu kielteisesti myös asiakkaiden mielipiteisiin.    Työn toimeksiantaja on Helsinki-Vantaan lentokentällä toimiva Select Service Partner Finland Oy, lyhyemmin SSP Finland Oy. Opinnäytetyön tavoitteena on selvittää loungetarjoilijoiden mielipide koskien asiakaspalvelun laatua Helsinki-Vantaan lentokenttäloungeissa. Toimeksiantajan pyynnöstä tiedustellaan samassa kyselyssä, kuinka paljon omaa työtä arvostetaan ja miten palvelualan arvostus koetaan Suomessa. Yksi kyselyn tärkeä tarkoitus on kerätä esimerkkejä hankalista asiakaspalvelutilanteista ja niiden ratkaisuista loungeissa. Nämä esimerkkitapaukset tullaan liittämään uusille työntekijöille tarkoitettuun perehdytysoppaaseen. Näin uudet työntekijät saavat jo ennalta käsityksen siitä, millaisiin tilanteisiin he voivat tulevassa työssään joutua.     Kysely lähetettiin yrityksen sisäisessä postissa, toukokuussa 2007, 32 loungetarjoilijalle, joista osa on ekstratyöntekijöitä. Vastauksia saatiin 21 kappaletta, joten vastausprosentiksi tuli 65 %. Vastaajat pitivät loungeissa hyvinä asioina tarjoilua, joskin se saisi muuttua nykyistä useammin. Vastaajien mielestä asiakaspalvelun laatuun vaikuttaa paljon asiakaspalvelijan ammattitaito. Työntekijöiden vaihtuvuus on suurta loungessa ja se osaltaan vaikuttaa asiakaspalvelun laatuun, sillä uusilla työntekijöillä ei ole sitä tietotaitoa, joka kokeneemmilla työntekijöillä on. Kiireessä toimimisessa korostuu myös ammattitaidon tarve. Asiakkaiden työskentelytiloihin sekä laitteiden toimimattomuuteen oltiin tyytymättömiä. Vastaajat arvostivat omaa työtään loungetarjoilijana useimmiten. Parempi palkkaus ja palaute esimiehiltä lisäisivät oman työn arvostusta. Palvelualan arvostus on vastaajien mielestä huonolla tasolla verrattuna muihin aloihin. Palkkauksen parantamisen lisäksi myös asiakkaiden tulisi antaa arvoa asiakaspalveluhenkilöstölle.
Käsikirja Servisair Finland Oy:n työntekijöille: Palvelun laatu ja vuorovaikutus asiakaspalvelussa
Helsinki-Vantaan keskuslentoaseman toimialue = Helsinki Airports authority district
Pallotuolissa työkin on viihdettä
Lentoasema-alueen kartta = Airport area map
Helsinki-Vantaan lentoasema : lentokonemeluselvitys : toteutunut tilanne vuonna 2009
Lentomelu asuinympäristössä : kyselytutkimus lentomelun vaikutuksista Helsinki-Vantaan lentoaseman ympäristössä
Aloittavan kokin osaamisvaatimukset : tutkimus SSP Finland Oy:ssä
Työn aihe on cross training ja sen tuloksena moniosaaminen sekä erityisesti moniosaamisen vaikutus työntekijöihin. Aiheenvalintaan vaikutti työn ajankohtaisuus niin työntekijälle kuin yleisestikin. Lisäksi moniosaaminen on kiinnostava tutkimuksen kohde, koska se tuntuu herättävän paljon erilaisia tunteita ja keskustelua. Tutkimuksen kohteena on Finnair Ground Handling, joka ryhtyi keväällä 2003 kouluttamaan osaa työtenkijöistään moniosaajiksi, sillä lähtöselvitys ja porttitoiminta päätettiin yhdistää yhdeksi osastoksi. Työn tavoitteina ja samalla tutkimusongelmina on selvittää moniosaamisen tuomat hyödyt ja mahdolliset ongelmat työntekijälle sekä selvittää kuinka yksilö kokee tällaisen muutoksen työssään. Tarkoituksena on kartoittaa yleisiä kokemuksia ja tuntemuksia moniosaamisesta ja sen mukanaan tuomista muutoksista.    Työn viitekehykseen on kerätty paljon tutkimustuloksia moniosaamisesta sekä sitä vastaavista menetelmistä. Näistä tutkimuksista ilmeni paljon moniosaamisen tuomia hyötyjä ja haittoja työntekijälle. Opinnäytetyön tutkimuksella tahdotaan selvittää todentaako tutkimus viitekehystä vai ovatko tulokset kenties ristiriitaisia. Tutkimus perustuu helmikuussa 2004 Finnair Ground Handlingin asiakaspalveluvirkailijoille tehtyyn monivalintakyselyyn. Kysely jaettiin kaikille lähtöselvitys - ja porttivirkailijoille, joista moniosaamisen myötä tulee kaikista asiakaspalveluvirkailijoita. Heitä on yhteensä noin 200, joista 169 työntekijää olivat työssä kyselyn aikana. Kyselyyn vastasi 88 henkilöä ja vastausprosentti oli tällöin 52 %.    Tutkimuksen tulokset olivat mielenkiintoisia, sillä ne jakautuivat hyvin pitkälle kahtia - myönteiseen sekä kielteiseen kantaan. Suurin osa koki moniosaamisen olevan ideana hyvä, mutta useat painottivat sen toteutuksen tärkeyttä onnistuneen käytännön ja hyväksyvän vastaanoton kannalta. Osa vastaajista oli täysin moniosaamista vastaan eivätkä kokeneet sen olevan lainkaan hyödyllinen käytäntö. Näiltä osin tutkimus oli täysin ristiriidassa viitekehyksen kanssa. Henkilökohtaisten erojen todettiin vaikuttavan suuresti siihen, kuinka muutosprosessi koettiin. Yleisesti hyvältä muutosprosessilta edellytettiin hyvää suunnittelua, kattavaa koulutusta sekä työntekijöiden huomioimista.    Yhteenvetona voidaan todeta että moniosaaminen on erittäin varteenotettava käytäntö yrityksissä etenkin työvoimaresurssien tehokkaassa käytössä sekä työntekijöiden oppimisena ja kokonaisuuden ymmärtämisessä. Työntekijöiden kokemat hyödyt, kuten parantunut motivaatio, edellyttävät kuitenkin onnistunutta muutosprosessia. Jos muutos on epäonnistunut, koetaan moniosaaminen helposti kielteisenä ja tällöin luonnollinen reaktio on muutosvastarinta.
Kielimateriaali Finnairin tulopalveluun Helsinki-Vantaan lentoasemalle
Lentoasemanseudun liikenteellinen tarkastelu
Miljardiluokan muodonmuutos
HAAGA-HELIA lentoaseman henkilöstön kehittämisen tukena
Asiakastyytyväisyys ja asiakaslähtöinen palveluiden kehittäminen : esimerkkinä Helsinki-Vantaan lentoaseman maaliikennepalvelut
Gateway-matkailutukimus 2008 : loppuraportti
Muutokset ja esimiehen työ
Valmiina lähtöön : Helsinki-Vantaan lentoaseman lähtöselvitysalueen toimivuus lomamatkailijan näkökulmasta
Arviointi Helsingin lentoasema-rakennuksesta = Architectural evaluation Helsinki Airport passenger terminal building
Lentokenttien päästöt, laatu ja määrä
Lentoaseman kaukoliikennerata : ratayhteysselvitys
Suomalaisten käyttämät palvelut turvatarkastuksen jälkeen Helsinki-Vantaan lentoasemalla
Lentokoneiden melun suurimpien äänitasojen kehittyminen 1990-luvun alusta lähtien : käyrien laskenta ympäristölupahakemuksen liitemuistioihin
Kasva tai kuihdu
Perehdytysopas UMNR-kenttäavustajalle sekä -koordinaattorille
Palveluinnovaatioista ekovisionäärisyyteen : Tapaus Select Service Partner Finland Oy (SSP)
Asiakastyytyväisyystutkimus : case: Inter Handling Oy
Helsinki-Vantaa : lentoasema-alueen kartta = airport area map
Helsinki-Vantaan lentoasema : lentokonemeluselvitys : toteutunut tilanne vuonna 2013
Parakista paraatipaikaksi : Helsinki-Vantaan lentoasema 50 vuotta = From makeshift to modern Airport. Helsinki Vantaa's 50 years
Northport Oy on yksi Finnair-konsernin tytäryhtiöistä, joka yhtiöitettiin omaksi yhtiökseen vuonna 2004. Northportin toiminta-ajatuksena on tuottaa, kehittää ja markkinoida asiakaslähtöisiä maapalveluita liikenneyhtiöille ja heidän asiakkailleen Suomessa ja lähialueille kilpailukykyisesti, kannattavasti ja laadukkaasti. Yrityksellä on kaksi omaa tytäryhtiötä, FinnHandling AB Arlandassa Ruotsissa ja Northport Norway AS Gardemoenissa Norjassa.  Opinnäytetyön tarkoituksena oli tutkia ja analysoida Northport Oy:ssä vuonna 2006 sähköisesti tehdyn asiakastyytyväisyyskyselyn tuloksia. Lisäksi tavoitteena oli selvittää tutkimuksen myötä ilmenneet palveluprosessien puutteet ja epäkohdat kehitys- ja jatkotoimenpiteineen. Tutkimuksen pohjalta oli tarkoitus myös kiinnittää huomiota tyytyväisyyskyselyyn ja tulosten myötä kehittää kyselyä edelleen.  Tutkimusmenetelmänä oli käytetty kvantitatiivista kokonaistutkimusta. Asiakastyytyväisyyskysely suoritettiin keväällä 2006 ja se oli rajattu koskemaan Northportin tuottamaa palvelua ja palvelun laatua Helsinki-Vantaan lentoasemalla ja 14 kotimaan lentoasemalla, joilla Northport toimii yrittäjäyhteistyösopimuksin. Tyytyväisyyskysely lähetettiin 100 asiakaslentoyhtiön edustajalle ja/tai yhteyshenkilölle. Vastausprosentiksi saatiin 32, joten tutkimusta voidaan pitää suuntaa antavana.   Tutkimustuloksista selvisi, että Northportin lentoyhtiöasiakkaat ovat varsin tyytyväisiä yhtiön tuottamaan palveluun ja palvelun laatuun kokonaisuudessaan. Koko tyytyväisyyskyselyn keskiarvoksi saatiin 3.88 asteikolla 1-6. Tutkimuksen analysoinnin myötä kehityskohteiksi nousivat henkilöstön osaamisen kehittäminen ja monitaitoisuuden lisääminen koulutuksen avulla, henki-löstöresurssien tarkempi optimointi, sisäisen tiedonkulun varmentaminen ja lentoaseman infrastruktuurin laajentaminen. Suurimmaksi yksittäiseksi kehityskohteeksi nousi kilpailukykyinen hinnoittelu, johon vaikuttavat sekä työehtosopimukset, kulurakenne, lentoyhtiöiden allianssit, lentoyhtiöiden sisäinen politiikka että yhä koveneva kilpailu markkinoilla.  Tyytyväisyyskysely nykyisessä muodossaan ei pureudu tarpeeksi syvälle palveluprosesseihin niiden kehittämistä ajatellen. Henkilökohtaiset haastattelut segmentoiduin asiakasryhmin toisivat paremman ja syvällisemmän tuloksen haluttujen tutkimusongelmien selvittämiseksi.
Työsuojelun integrointi linjaorganisaation toimintaan esimiehiä kouluttamalla
Matkustajaselvityskurssin kehittäminen Northport Oy:ssä
Käsikirja matkustajaohjausesimiehille
Parakista paraatipaikaksi : Helsinki-Vantaan lentoasema 50 vuotta
Moottorivaurio Helsinki-Vantaan lentoasemalla 17.10.2000 : OO-SSH, Airbus A319
Helsinki-Vantaa lentoaseman taksikyytien suunnat ja keskimääräinen pituus
Työhyvinvointi ja sen vaikutus palvelun laatuun Servisair Finland Oy:n matkustajapalveluosastolla
Asiakastyytyväisyys ja kaupunkibrändin näkyvyys Helsinki-Vantaan lentoaseman matkailuneuvonnassa
Helsinki-Vantaan Lentoaseman VIP-palvelujen palveluprosessien laatu
Käsikirja Servisair Finland Oy:n työntekijöille : palvelun laatu ja vuorovaikutus asiakaspalvelussa
Osa-aikatyöntekijän psykologinen sopimus ja sitoutuminen organisaatioon : case: Northport Oy
Vantaan matkakeskus : Tikkurilan asema : esiselvitys
Loungehenkilökunnan näkemys asiakaspalvelun laadusta ja oman työn arvosta : case: Select Service Partner Finland Oy
Henkilöskannerin koekäyttö aloitetaan Helsinki-Vantaan lentoasemalla
Ravintola Fly Innin toiminnan kehittäminen
Markkinointiviestinnän onnistuminen edellyttää hyvää suunnittelua. Huolellinen suunnittelu auttaa saamaan aikaan haluttuja vaikutuksia.     Opinnäytetyön tavoitteena oli laatia markkinointiviestintäsuunnitelma toimeksiantaja Helsinki-Vantaan lentoaseman Vip-palveluille. Markkinointiviestintäsuunnitelman tavoitteena oli yhdenmukaistaa ja tehostaa Vip-palveluiden markkinointiviestintää. Suunnitelman käyttäjiä eli suunnitelman kohderyhmä olivat Vip-palveluiden palvelupäällikkö, palveluesimies ja vip-koordinaattorit.    Opinnäytetyössä keskityttiin markkinointiviestintään eli Vip-palveluiden ja sen kohderyhmien väliseen viestintään. Kohderyhmiksi rajattiin Vip-palvelujen ulkopuoliset kohderyhmät. Rajauksen ulkopuolelle jätettiin yksityiset kuluttajat ja Finavian sisäiset yksiköt. Laadittu tuotos oli vuositason markkinointiviestintäsuunnitelma.    Markkinointiviestintäsuunnitelman laatimisen sujuvoittamiseksi järjestettiin toimeksiantajan luona 13.3.2012 ideointitapahtuma, jossa käytiin läpi markkinointiviestinnän suunnitteluprosessi, joka sisältää mm. tavoitteet, kohderyhmät, keinot, vastuuhenkilöt ja aikataulutuksen. Ideointitapahtumassa oli mukana Vip-palveluiden palvelupäällikkö, palveluesimies ja kaksi työntekijää. Työntekijät otettiin mukaan, jotta he sitoutuisivat jatkossa markkinointiviestinnän toteuttamiseen. Ideointitapahtuman jälkeen haettiin palautetta palvelupäälliköltä. Käytäntöjen uudistaminen tehtiin markkinointiviestinnän teorian, ideointitapahtuman ja palautteen perusteella.     Lopputuloksena oli tavoitteen mukainen markkinointiviestinnän vuosisuunnitelma ja siihen liittyvä vuosikello. Vuosikellossa on päivittäiset, viikoittaiset ja kuukausittaiset markkinointiviestinnän toimenpiteet. Se kertoo aikataulutuksen, tavoitteet, pääviestit, kohderyhmät, keinot ja vastuuhenkilöt. Suunnitelma on käytännön työkalu Vip-palveluiden markkinointiviestinnän toimenpiteille. Vip-palveluiden markkinointiviestintä on jatkossa suunnitelmallisempaa ja tuloksellisempaa.
Liikuntarajoitteiset matkustajat Helsinki-Vantaan lentoasemalla ja tiedonsaanti Internetistä
Lentoasemarakennuksen suunnittelijat vastaavat = The airport planners reply
Tämän opinnäytetyön tavoitteena on selvittää Servisair Finland Oy:n matkustajapalveluosaston työhyvinvoinnin tila sekä siihen vaikuttavia tekijöitä. Lisäksi tutkimuksessa selvitetään mitä palvelun laatu yrityksessä on, mitä se merkitsee ja millainen vaikutus työhyvinvoinnilla on yrityksen palvelun laatuun.    Opinnäytetyössä tutkimusmenetelminä käytettiin määrällistä ja laadullista tutkimusmenetelmää. Tutkimuksen määrällinen osio, työhyvinvointitutkimus, toteutettiin kirjallisen kyselylomakkeen avulla. Kysely jaettiin 42 työntekijälle ja vastauksia saatiin 31. Tutkimuksen laadullinen osio toteutettiin teemahaastatteluilla, joiden avulla tutkittiin sekä työhyvinvointia että palvelun laatua. Haastatteluja toteutettiin yrityksen johdolle, työsuojelupäällikölle, matkustajapalvelun esimiehille sekä työntekijöille. Tutkimus toteutettiin syksyllä 2009 aikavälillä 28.9. - 16.11.2009.    Tulosten mukaan yrityksen työhyvinvoinnin tila on tällä hetkellä melko hyvä. Matkustajapalvelun työilmapiiri koetaan erityisen viihtyisäksi ja esimiehen toiminnan koetaan olevan merkittävässä asemassa työhyvinvoinnin kannalta. Tutkimuksessa selvisi, että esimies koetaan luotettavaksi ja helposti lähestyttäväksi, mutta samanaikaisesti esimiesten ei koeta olevan tasapuolisia kaikkia työntekijöitä kohtaan. Tämän hetkisellä taloudellisella tilanteella on vaikusta työssä viihtymiseen ja jaksamiseen. Epävarmuus, joka lentoliikennealalla on yleistä, koetaan taakkana. Työpaikan ei koeta olevan turvattu, ja tämä saattaa aiheuttaa työuupumusta tai stressiä.     Tutkimuksessa löydettiin yhteys työhyvinvoinnin ja palvelun laadun välille. Palvelun laatu Servisairilla tarkoittaa asiakaspalvelua, täsmällisyyttä ja turvallisuutta sekä asiakassopimusten noudattamista. Palvelun laatu on yrityksen tärkein kilpailuetu ja sen tarjoaa henkilöstö. Näin ollen henkilöstön hyvinvointi on avainasemassa palvelun laadun ylläpitämiseksi.    Yritykselle ehdotetaan otettavaksi käyttöön säännöllisemmät ja jaksottuvat työvuorot. Toisena kehitysehdotuksena ehdotetaan yhteistyösopimusta yksityisen lääkäriaseman kanssa. Työhön liittyvien lääkärikäyntien kustannukset jaettaisiin työnantajan ja työntekijän välillä. Yritykselle ehdotetaan myös esimiestoiminnan yhtenäistämistä sekä esimiesten tietotaidon jatkuvaa kehittämistä ja ylläpitämistä. Esimiesten koulutukseen ehdotetaan käytettävän yritysvalmennuskursseja.
Vuosien 2003-2020 lentokonemelun verhokäyrän laskenta ECAC:n uudella menetelmällä
Helsinki-Vantaan kartta = Airport area map
Liukkaudentorjunta-aineiden vaikutuksesta pohjaveteen Helsinki-Vantaan lentoasemalla
Select Service Partner Finland Oy harjoittaa ravintola ja kahvilaliiketoimintaa Helsinki-Vantaa lentoasemalla. Pääkeittiö on yrityksen suurin toimipiste. Pääkeittiössä valmistetaan lounasta Cesar's Food Markettiin, lounas- ja illallisruuat Congress Centeriin, vitriinituotteita kahviloihin, sekä salaatit lougeihin. Osaamisvaatimukset henkilökunnalle ovat tästä johtuen korkealla.    Opinnäytteen tavoitteena on selvittää pääkeittiössä uutena kokkina aloittavan henkilön osaamisvaatimuksia, joiden avulla on helpompi löytää oikeanlaista ammattitaitoa omaavia kokkeja työskentelemään pääkeittiöön.    Opinnäytetyön teoreettisessa osassa tarkastellaan ammattitaidon eri osa-alueita rekrytointitapoja sekä työmotivaatiota.     Tutkimusmenetelmänä käytettiin kvantitatiivista tutkimusta. Pääkeittiön henkilökunnan näkemykset kerättiin kysymyslomakkeella. Tutkimus tehtiin kesäkuu 2008- elokuu 2008 välisenä aikana.     Tutkimuksessa analysoidaan henkilökunnan asettamia uuden kokin ammattitaito-odotuksia, sekä verrataan niitä siihen mitä koulut ovat itselleen asettaneet opetustavoitteeksi.    Tutkimuksen tulosten mukaan tärkeimmät kvalifikaatiot uudella kokilla ovat luotettavuus, rehellisyys, ahkeruus, tiimityöskentelytaito ja oppimiskyky.    Tutkimuksen pohjalta on pyritty rakentamaan päivitettyjä rekrytointiin kriteerejä, joita voidaan hyödyntää tulevaisuudessa SSP:n pääkeittiön henkilökunnan rekrytoinnissa.
Lentoasemakartta. Helsinki-Vantaan lentoasema
Lentokentän kasvu jatkuu
Tämän produktityyppisen opinnäytetyön tavoitteena on laatia kielimateriaali Finnairin tulopalveluosaston virkailijoille Helsinki-Vantaan lentoasemalle. Lentoyhtiön tulopalvelu auttaa lentomatkustajia pääasiassa epäsäännöllisyystilanteissa, esimerkiksi kun matkatavara ei saavu samalla lennolla matkustajan kanssa. Opinnäytetyö toteutettiin syksyn 2013 aikana toimeksiantona Finnairille, ja kielimateriaali julkaistaan yhtiön intranetissä henkilökunnan käyttöön. Tämä työ jatkaa Akimovan ja Ohtosen opinnäytetyötä tulopalveluosastolle. Edellinen työ tehtiin Finnairin Helsinki-Vantaan maapalveluiden asiakaspalveluun vuonna 2012.  Finnair toivoi kielimateriaalin tuottamista myös tulopalveluosastolle, ja työ on siten ajankohtainen ja hyödyllinen toimeksiantajalle. Molempien töiden kielimateriaali sisältää kuusi eri kieltä, jotka ovat englanti, ruotsi, venäjä, saksa, ranska sekä espanja. Työn toimeksiantaja toivoi näitä kieliä, jotta kahdesta produktista tulisi yhtenäinen kokonaisuus. Produktin aineisto, eli tulopalvelun asiakaspalvelussa käytetyt fraasit, kerättiin lokakuussa 2013 havainnoimalla Helsinki-Vantaan lentoaseman tulopalvelussa. Muita työssä käytettyjä metodeja ovat esimiesten sekä työntekijöiden haastattelut ja heiltä saadut palautteet, jotka vaikuttivat fraasien lopulliseen muotoon. Kun edellisen opinnäytetyön käännöstyössä hyödynnettiin Finnairin virkailijoiden kielitaitoa, tässä työssä käännettiin fraasit itse. Käännöstyön jälkeen fraasit annettiin tarkistettaviksi ensin HAAGA-HELIAn kieltenopettajille ja lopuksi vielä Finnairin edustajille. Työn teoriaosuudessa käsitellään viestintää osana yrityksen toimintaa sekä kulttuurienvälistä osaamista. Viestintäosuudessa tarkastellaan sekä sisäistä ja ulkoista, että sanallista ja sanatonta viestintää. Kulttuuriosuudessa tarkastellaan kulttuurienvälistä osaamista asiakaspalvelussa. Sen lisäksi pohditaan kielitaidon ja eri kulttuurien ymmärtämisen tärkeyttä kansainvälisessä yrityksessä. Tämän jälkeen käsitellään Finnairin tulopalveluosastoa ja sen keskeisimpiä asiakaspalveluprosesseja. Lopuksi kerrotaan produktin toteutuksen vaiheista, pohditaan sen onnistumista ja ehdotetaan teorian ja produktin pohjalta nousseita jatkokehitystoimenpiteitä.
Opinnäytetyö on tilaustyö Ilmailulaitoksen Helsinki-Vantaan lentoaseman uuteen toimenkuvaan. Matkustajaohjausesimiesten työtä on tarkastella lentoaseman matkustajavirtoja etukäteen ja varmistaa, että henkilöstöä ja fasiliteetteja käytetään joustavasti ja aktiivisesti tilanteen mukaan. Tutkimuksen tarkoituksena oli saattaa yksiin kansiin sekä sirpaleinen erillisillä lapuilla oleva kirjoitettu että yhteisön hiljainen tieto käsikirjaksi heille. Käsikirjalle oli jo olemassa organisaation sisäiset määritelmät suuriksi linjauksiksi, mutta tuotteen sisältöön oli tekijän mahdollisuus vaikuttaa. Siksi teoreettisessa viitekehyksessä tutustutaan työyhteisön ja organisaation merkityksiin työntekijälle, kouluttamiseen ja oppimiseen sekä laadun kehitykseen. Koska opinnäytetyö on julkinen, ei käsikirja sisällä kaikkia todelliseen käsikirjaan kuuluvia osioita ja osaa aiheista käsitellään vain pintapuolisesti tässä versiossa.    Matkustajaohjausesimiesten toiminta on vasta alkuvaiheessa ja toimenkuva ei ole vielä täysin selkiytynyt, joten käsikirjan lopullinen hyödyllisyys organisaatiolle on vielä avoin. Käsikirjan tilannut esimies on tyytyväinen tuotokseen ja sitä tullaan käyttämään hyödyksi organisaatiossa. Itse toimintakäsikirja ei ole suoraan yhteneväinen organisaation nykyisen käytännön kanssa, mutta työtä jatkamalla ja päivittämällä ensinnäkin tiedot nykytoiminnan mukaiseksi ja toisaalta muuttamalla toimintaa käsikirjassa kuvatun mukaiseksi, käsikirja olisi hyvä tietopakettina ja perusohjeistuksena Matkustajaohjauskeskuksessa toimiville henkilöille.  Käsikirja on tallennettu myös sisäiseen tietoverkkoon sähköisessä muodossa, jotta sen päivittäminen ja käyttäminen olisi mahdollisimman helppoa.
Ilmailuhallinnon toimintojen yhtiöittämistä selvittäneen työryhmän muistio
Helsinki-Vantaan lentoasemalla välilaskun tekevien matkustajien eli gateway-matkailijoiden määrä kasvaa. Samalla heille soveltuvien palveluiden tarjonta pääkaupunkiseudulla, etenkin lentoaseman läheisyydessä, lisääntyy. Haaga-Perho tutkimuspalvelut toteutti Vantaan kaupun-gin toimeksiannosta keväällä 2008 Gateway -matkailututkimus nro 1:n. Kyseisessä tutkimuk-sessa selvisi, että gateway-matkailijat ovat epätietoisia mahdollisuudestaan poistua lentoasemal-ta käyttämään pääkaupunkiseudun matkailupalveluita välilaskunsa aikana.    Tämän tutkimuksen tavoitteena on kartoittaa gateway-matkailijoita markkinointiviestinnän kohderyhmänä, Helsinki-Vantaan lentoasemaa viestintäympäristönä sekä pääkaupunkiseudun matkailun toimijoiden tavoitteita ja motivaatiota viestiä matkailupalveluista kyseiselle kohde-ryhmälle. Näiden tekijöiden avulla tutkimuksen toisena tavoitteena on kartoittaa sellaisia markkinointiviestinnällisiä keinoja, joilla pääkaupunkiseudun matkailupalveluista voitaisiin viestiä Helsinki-Vantaan lentoaseman gateway-matkailijoille siten, että heistä tulisi kyseisten palveluiden käyttäjiä    Tutkimuksen tietoperustan muodostaa markkinointiviestinnällinen teoria ja gateway-matkai-lun tilanneanalyysi. Empiirinen tutkimus on toteutettu kvalitatiivisina teemahaastatteluina huh-ti-toukokuussa 2008. Aineistoon on haastateltu yhdeksän tarkoin valittua pääkaupunkiseudun matkailun ja markkinointiviestinnän asiantuntijaa. Aineisto on analysoitu asiatarkkuudella ja tulokset koottu haastatteluissa käytettyjen teemojen mukaan.    Tutkimuksessa ilmenee, että pääkaupunkiseudun matkailupalveluista tulee viestiä gateway-matkailijoille monipuolisena palveluketjuna alkaen matkailijoiden mielenkiinnon herättämisellä matkan varausvaiheessa. Heidän tietoisuuttaan palveluista tulee lisätä lentokoneessa. Lento-asemalla matkailija tulee lopulta ohjata henkilökohtaiseen myyntipisteeseen, jossa hänelle myy-dään palvelutuote helppokäyttöisenä pakettina.      Pääkaupunkiseudun matkailupalveluista ei ole toistaiseksi kannattavaa ryhtyä viestimään suurta panostusta ja investointeja vaativana palveluketjuna. Ketjun muodostamisen edellytyksenä on pääkaupunkiseudun matkailupalveluiden parempi tuotteistus ja toimijoiden selkeämpi yhteis-työ. Monipuolisen palveluketjun toteuttamiseksi tarvitaan myös tätä tutkimusta tarkentavaa tietoa pääkaupunkiseudun matkailun toimijoiden motivaatiosta viestinnälle ja kohderyhmän tarpeista sekä mediankäyttötottumuksista. Tutkimustulosten perusteella on kuitenkin tällä het-kellä muodostettavissa ohjekirjanen, jonka avulla matkailijoiden kynnystä lentoasemalta pois-tumiseen ja omatoimiseen pääkaupunkiseudun matkailupalveluihin tutustumiseen voitaisiin helpottaa.
Inter Handling Oy on uusi maapalveluyhtiö, joka aloitti toimintansa Helsinki-Vantaan lentoasemalla maaliskuussa 2004. Aiheen valintaan vaikutti se, että yhtiö ei ole aikaisemmin tutkinut asiakkaidensa tyytyväisyyttä. Asiakastyytyväisyys ja asiakkaiden tarpeiden tunteminen ovat välttämättömiä asioita menestyvälle yritykselle ja matkailualan alati muuttuva toimintaympäristö vaatii jatkuvaa laadun seurantaa. Lentokentällä lähtöselvitys on asiakkaan ensikontakti matkalle lähdettäessä ja asiakas yhdistää usein lähtöselvityksen ja lentoyhtiön samaksi palveluntarjoajaksi. Lähtöselvityksestä saadut kokemukset, esimerkiksi virkailijan ystävällisyys, vaikuttavat myös asiakkaan mielikuvaan lentoyhtiöstä. Opinnäytetyössä selvitettiin Inter Handlingin hoitaman lähtöselvityksen toimivuutta ja palvelun laatua matkustajien näkökulmasta. Asiakastyytyväisyyden tilaa kartoitettiin väittämillä, joiden avulla saatiin tietoa lähtöselvityksen saavutettavuudesta sekä palveluhenkilöstön ystävällisyydestä, reagointialttiudesta, viestinnästä ja pätevyydestä.   Työn empiirinen osuus toteutettiin Helsinki-Vantaan lentoasemalla tammikuussa 2005. Tutkimusmenetelmänä käytettiin kvantitatiivista tutkimusta ja se toteutettiin standardoidulla kyselylomakkeella. Tutkimuslomakkeita jaettiin kaikille perusjoukkoon kuuluville, eli Golden Airin ja Finncomm Airlinesin lentojen lähtöselvityksessä asioiville matkustajille tammikuun aikana. Hyväksyttyjä vastauksia saatiin 109 kappaletta.    Tutkimuksesta saadut tulokset osoittavat, että Inter Handlingin lähtöselvityksen asiakastyytyväisyys on varsin korkealla tasolla. Erityisen tyytyväisiä oltiin lähtöselvityksen sujuvuuteen sekä virkailijan käytökseen. Lähtöselvityksen löydettävyydessä oli havaittavissa selviä puutteita, vaikka kyseisestäkään väittämästä saadut tulokset eivät olleet huonoja.
Puutaidetta lentoasemalla
Helsinki-Vantaan lentoaseman päästöselvitys vuodelle 1989 : päästöjen laatu, määrä ja tuleva kehitys
"Airport Stadium" : lentoaseman liikuntapalvelut vuonna 2025
Lentoasema-alueen kartta = Airport area map : Helsinki-Vantaa
Markkinointiviestinnän kohdentaminen ja palveluiden kehittäminen - Tapaustutkimus: Finnair Spa & Saunas
Tiivistelmä.
Helsingin pitäjä. 1969 = Helsinge. 1969
Helsinki-Vantaan kuusi vuosikymmentä : Suomen ilmailumuseon näyttelyjulkaisu
Helsingin-Vantaan lentoaseman lentomelu ja mahdollisuudet meluhaittojen vähentämiseen
Matkailun sisällön teemat multisensoriseen matkaoppaaseen
Finnair Catering Oy:n liiketoimintaan kuuluvat lentokonemuonitus ja tax-free-myynti lentoasemilla ja -koneissa. Talvella 2003 päätettiin selvittää Helsinki-Vantaan lentoasemalla sijaitsevan Finnair Tax Free Plus Shopin myyjien asiakaspalvelutaidot. Salescheck-palvelutasotutkimukset, jotka toteutettiin Mystery Shopper -havainnointimenetelmällä, tilattiin TNT Gallup Oy:ltä (ent. Suomen Gallup Group Oy). Vuoden 2003 aikana tehtiin yhteensä neljä tutkimuskierrosta. Ensimmäisen palvelutasotutkimuksen eli pilottikierroksen ensisijainen tavoite oli kartoittaa myyjien palvelu- ja myyntiosaamisen lähtötaso. Pilottikierroksen jälkeen myyjille järjestettiin myyntikoulutusta, jonka jälkeen on toteutettu loput kolme Salescheck-palvelutasotutkimusta.    Henkilökohtaisella myyntityöllä on erityisen tärkeä merkitys silloin, kun yrityksen tuotteiden ja/tai palveluiden myynti tapahtuu suoraan inhimilliseen kontaktiin perustuen. Vaikka yrityksen tuotteet ja/tai palvelut ja niiden myyjät olisivat kuinka hyviä tahansa, ei niistä ole yrityksen tulokselle mitään hyötyä, ellei myyjä saa tuotteitaan ja/tai palveluitaan myydyksi.    Tehtyjen palvelutasotutkimusten perusteella on pystytty määrittelemään myyjien palvelu- ja myyntiosaamisen kehityskohteet. Palveluosaamisen kehityskohteiksi nousivat myyjien oma-aloitteisuus ja innostuneisuus, avun tarjoaminen asiakkaille ja yleisesti palvelutilanteen hallinta ja sujuvuus. Myyntiosaamisessa kehitettävää on lisätuotteen ostamisen ehdottamisessa. Myyjien tuotetuntemuksen ja taidon kuunnella asiakasta on todettu olevan hyvin hallinnassa.  Johtopäätöksissä esitetään myyjien ja heidän esimiesten koulutuksen kehittämistä sekä ehdotetaan johtoa tehostamaan sisäistä markkinointia ja huomionkiinnittämistä myymälähenkilökunnan työilmapiiriin.
Henkilökohtainen myyntityö Finnair Tax Free Plus Shopissa : palvelutasotutkimukset vuonna 2003
Ilmailuasiain esittelijästä ilmailulaitokseksi
