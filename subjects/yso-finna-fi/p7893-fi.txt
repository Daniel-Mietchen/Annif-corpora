http://www.yso.fi/onto/yso/p7893 spondylolyysi
spondylolyysi spondylolyysi nikamankaaren höltymä nikamakaaren höltymä
Kasvuikäisen selkä
Spondylolyysi ja spondylolisteesi urheilijoiden ja kuntoliikunnan harrastajien ongelmana
Pohjois-Karjalan sairaanhoito- ja sosiaalipalvelujen kuntayhtymässä tehdään selkärangan jäykistysleikkauksia vuosittain noin 30 kappaletta. Leikkauksen läpikäyneille potilaille järjestetään osastokuntoutusta, ja vuosittain noin 20 potilasta osallistuu osastokuntoutusjaksolle. Tämän opinnäytetyön tarkoituksena oli selvittää, onko Pohjois-Karjalan sairaanhoito- ja sosiaalipalvelujen kuntayhtymän toimesta järjestettävällä selkärangan jäykistysleikatuille suunnatulla osastokuntoutustoiminnalla vaikutusta potilaiden toimintakykyyn. Tavoitteena oli myös selvittää, saavatko kuntoutujat tarpeeksi motivointia osastokuntoutusjaksolta itsehoidon toteuttamiseen. Kolmantena tavoitteena oli selvittää, kuinka osastokuntoutustoimintaa voisi kehittää. Tutkimusaihe syntyi kuntoutustutkimuspoliklinikan tarpeesta selvittää, kokevatko kuntoutusjaksoille osallistuneet potilaat kuntoutuksesta olleen hyötyä toimintakyvyn kannalta. Opinnäytetyön tutkimustyyppinä oli määrällinen eli kvantitatiivinen tutkimusote ja aineistonkeruumenetelmänä kysely. Kysely toteutettiin postikyselynä. Tutkimukseen valittiin yhteensä 30 vuoden 2007 lopulla, vuonna 2008 ja vuoden 2009 alussa osastokuntoutusjaksolle osallistunutta kuntoutujaa. Tutkimusaineisto analysoitiin Excel-taulukkolaskentaohjelman avulla. Kyselyyn vastasi 24 kuntoutujaa. Tutkimuksen perusteella kuntoutujat kokevat osastokuntoutusjaksolla olevan positiivista vaikutusta toimintakykyynsä. Kuntoutujat kokevat myös, että osastokuntoutusjaksolta saa riittävästi motivointia itsehoidon aloittamiseen tai jatkamiseen. Itsehoidon toteuttaminen kuitenkin vaihtelee suuresti vastaajien kesken. Kyselyn vastausten perusteella osastokuntoutusjakson sisältö vastaa kuntoutujien ennakko-odotuksia. Vastausten perusteella kehitystoiveet jakson sisällön suhteen koskevat pääasiassa jakson kestoa ja jatkokuntoutusta tai kuntoutumisen seurantaa.
Selvitys osastokuntoutusjakson vaikutuksesta kuntoutujan toimintakykyyn : : Kohderyhmänä selkärangan jäykistysleikatut potilaat
