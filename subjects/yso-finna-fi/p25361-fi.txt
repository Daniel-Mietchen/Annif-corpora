http://www.yso.fi/onto/yso/p25361 bioanalytiikka
bioanalytiikka bioanalytiikka
Tiivistelmä: Kuvallinen opetusmateriaali gynekologisen irtosolunäytteen levyepiteelimuutoksista ja muutoksiin vaikuttavista tekijöistä. Gynekologisen irtosolunäytteen avulla voidaan tutkia kohdunkaulan syöpää ja sen esiasteita. Gynekologisten irtosolunäytteiden solumorfologian perustella arvioidaan, onko kyse tulehduksesta, hyvänlaatuisesta muutoksesta vai pahanlaatuisesta muutoksesta. Gynekologisten irtosolunäytteiden yleisin indikaatio on malignin kasvaimen epäily. Tämän opinnäytetyön tarkoituksena oli luoda mahdollisimman kattava ja selkeä kuvitettu opaskirja normaaleista ja epänormaaleista levyepiteelisolulöydöksistä gynekologisissa irtosolunäytteissä ja muutoksiin vaikuttavista tekijöistä. Kuvitettu opaskirja on tehty HUS-LAB/patologian ja genetiikan vastuualueen henkilökunnan ja Metropolia Ammattikorkea-koulun opiskelijoiden käyttöön. Siitä on todennäköisesti hyötyä myös muille aiheesta kiin-nostuneille. Opinnäytetyö toteutettiin toiminnallisena opinnäytetyönä. Toimeksiantajana toimi HUSLAB Hyvinkään sairaalan patologian laboratorio. Työ sisältää tuotoksena tehdyn kuvakirjan. Työ toteutettiin ottamalla valokuvia gynekologisten irtosolunäytteiden solumorfologiasta ja yhdistämällä ne teoriatiedon kanssa kuvitetuksi opaskirjaksi. Kuvitettu opaskirja rajattiin käsittelemään ainoastaan gynekologisen irtosolunäytteen levyepiteelisolumuutoksia ja muutoksiin vaikuttavia tekijöitä ja niiden normaaleja solukuvia. Työn jatkokehitysmahdollisuutena on kuvitetun opaskirjan laajentaminen käsittelemään myös gynekologisen irtosolunäytteen lieriöepiteeliä.
Ljungan-virus-spesifisten vasta-aineiden esiintyvyys varhaislapsuudessa
Projektiluonteisena opinnäytetyönämme suunnittelimme ja toteutimme ohjaustapahtuman lähihoitajaopiskelijoille Hemocue201+ -hemoglobiinimittarin käytöstä. Tapahtuman lisäksi tuotimme Powerpoint-materiaalin, jota voi jatkossa käyttää opetustarkoitukseen. Työn tilaajana on Oulun Seudun Ammattiopiston Kontinkankaan yksikkö. Opinnäytetyön tarkoituksena oli suunnitella ja toteuttaa ohjaustapahtuma. Tavoitteena oli ohjata opiskelijat tekemään laadukkaita vieritutkimuksia HemoCue201+ -mittarilla huomioiden, että heillä ei ole koulutusta laboratorioalalle. Tavoitteenamme oli myös kehittää bioanalyytikon työnkuvaan kuuluvaa ohjausosaamistamme. Opinnäytetyöprojektissa suunniteltu ohjaustapahtuma järjestettiin OSAO:n Kontinkankaan yksikössä huhtikuussa 2014. Tapahtuma sisälsi luennon, käytännön harjoituksen sekä palautekyselyn. Opinnäytetyön tietoperustaan keräsimme teoriatietoa Hemocue-laitteen toiminnasta, vieritestauksesta, laadunvarmistuksesta sekä ihopistonäytteenotosta. Tietoperustaa laatiessamme selvitimme, minkälaista osaamista hoitotyöntekijöiltä vaaditaan ja tutustuimme erilaisiin oppimiskäsityksiin, ohjausmateriaaleihin, sekä niiden kriteereihin. Palautteen perusteella tapahtuma oli opiskelijoille hyödyllinen ja syvensi heidän osaamistaan aiheesta. Vieritestaus lisääntyy laboratorioiden keskittämisen ja laitteiden kehittymisen myötä. Projektissa saamaamme kokemusta voimme jatkossa hyödyntää työelämässä toimiessamme moniammatillisessa yhteistyössä muiden hoitoalan ammattiryhmien kanssa.
INR-veritutkimus verkkokoulutusmateriaalin sisällön tuottajana
Suoran Coombs-määrityksen validointi Classic Plus-analysaattorilla
Tiivistelmä: Ihobiopsioiden immunofluoresenssivärjäys : käsivärjäysmenetelmän ja Ventana BenchMark™ system -värjäysautomaatin vertailu. Immunofluoresenssin avulla voidaan määrittää antigeenin ja vasta-aineen välisiä vuorovaikutuksia solujen eri rakenteissa. Monissa ihotaudeissa immunofluoresenssitutkimus on välttämätön apuväline diagnostiikassa. Diagnostiikan kannalta on tärkeää saada mahdollisimman optimaalisia valmisteita, mutta nykyisin käytössä olevalla immunofluoresenssinäytteiden käsivärjäysmenetelmällä tähän ei ole aina pystytty. Opinnäytetyömme tarkoitus oli selvittää ihobiopsioiden immunofluoressenssivärjäysten eroja käsivärjäysmenetelmän ja VBM™-värjäysautomaatin välillä. Vertailimme menetelmiä herkkyyden, fluoresenssivärin laadun ja säilyvyyden osalta sekä henkilöstönäkökulmien ja kustannusten kannalta. Työmme toimeksiantaja oli Yhtyneet Medix Laboratoriot Oy (YML), patologian osasto. Värjäsimme näytteet käsimenetelmällä sekä Rochen Ventana BenchMark™ system (VBM™) -värjäysautomaatilla. Vertasimme menetelmien välisiä eroja herkkyydessä sekä niillä värjättyjen näytteiden fluoresenssivärin laadussa ja säilyvyydessä. Otimme huomioon myös reagenssien kustannusarviot sekä henkilökunnan toiveet ja mieltymykset. VBM™-automaatilla värjättyjen näytteiden fluoresenssivärin laatu osoittautui käsimenetelmää huomattavasti paremmaksi. Lisäksi VBM™ oli herkempi ja värjäysprosessi oli nopeampi kuin käsimenetelmä. Henkilökunta käyttäisi tämän tutkimuksen mukaan mieluummin VBM™-värjäysautomaattia kuin käsivärjäysmenetelmää. Fluoresenssin säilyvyys oli VBM™-automaatilla sekä kahden että neljän viikon säilytyksen jälkeen parempi kuin käsimenetelmällä värjätyillä näytteillä. Reagenssien kustannukset olivat kuitenkin automaattimenetelmällä suuremmat. VBM™-värjäysautomaatti sopii tämän tutkimuksen perusteella YML patologian osaston käyttöön, sillä näytteiden värjääminen automaatilla oli nopeaa, vaivatonta ja luotettavaa. Suosittelemmekin, että VBM™-värjäysautomaatti hankittaisiin YML patologian osastolle.
Vierianalytiikan erikoistumisopinnot valtakunnallisena verkostoyhteistyönä
Ihobiopsioiden immunofluorenssivärjäys : käsivärjäysmenetelmän ja Ventana BenchMarkTM system -värjäysautomaatin vertailu
Alaskanmalamuutin konrodysplasian ehdokasgeenien validointi
Työelämäläheistä kehittämistyötä
Ulosteen kalprotektiinin menetelmävalidointi Evolis Twin Plus System -laitteella  RIDASCREEN® Calprotectin -testiä käyttäen
Diagnostiikkaa luukatoon : Innosuomi-palkinto antaa tunnustusta biotekniikalle
Ilta-aterian koostumuksen vaikutus 2 tunnin oraalisen glukoosirasituskokeen tuloksiin
Opetusvideo dermatofyyttien laboratoriodiagnostiikasta
Kokeellisen integriinihoidon vaikutukset verisuonten endoteelisoluissa septisessä keuhkokudoksessa
Uuden immunoanalysaattorin toimintaperiaate ja sen toimintaparametrien määrittäminen
Mikroaaltofiksaation vaikutus rintakudoksen leikkautuvuuteen, värjäytyvyyteen ja solumorfologiaan
Krimin-Kongon verenvuotokuumeviruksen (CCHFV) reaaliaikaisen PCR:n evaluointi
Val201-peptidin vaikutus eturauhassyöpäsoluissa
Hemocue201+ -hemoglobiinimittarin käyttö : ohjaustapahtuma lähihoitajaopiskelijoille
RNA-eristysmenetelmien vertailu formaliini-fiksoiduilla parafiiniin valetuilla näytteillä
Ljungan viruksen ja ihmisen parechoviruksen vasta-aineiden seulonta DIPP-näytteistä
Keuhkon sytologia -oppimateriaali : normaalit, benignit ja malignisolut bronkusimu- ja harjanäytteissä
Kylmäagglutiniinit näytteenotossa ja esikäsittelyssä
Neutrofiilien gelatinaasiin assosioituneen lipokaliinin määritys virtsasta Abbott ARCHITECT - ja Hitachi/Roche Modular -laitteilla :  menetelmien vertailu.
Bio-osaamista kaupaksi : Suomen Bioanalytiikka Oy myytiin Oulusta brittiläiselle pörssiyhtiölle
Tiivistelmä: Gynekologisen sytologian harjoitustehtäviä : digitaalisessa oppimisympäristössä. Kliininen sytologia tarkoittaa soluoppia. Sytologinen diagnostiikka perustuu pintaepiteelistä irrotettujen solujen tutkimiseen, solut kuvaavat lähtökudoksensa tilaa. Gynekologisen irtosolunäytteen tärkein käyttöalue on kohdunkaulan syövän esiasteiden seulonta. Papa-näytteellä tarkoitetaan nykypäivänä nimenomaan kohdunkaulan syövän osoittamiseksi kehitettyä irtosolujen värjäys- ja luokitusmenetelmää. Opinnäytetyömme tarkoituksena oli tuottaa Metropolia Ammattikorkeakoulun käyttöön it-senäiseen opiskeluun soveltuvia oppimistehtäviä, jotka käsittelevät gynekologista sytologiaa. Teimme oppimistehtäväkokonaisuuden SMART Notebook™- ohjelmistolla jo olemassa oleville tehtäväpohjille. Pyrimme tekemään tehtävistä mahdollisimman monipuolisia, jotta tehtävät olisivat eri vaikeustasoisia. Gynekologinen sytologia on patologian osa-alueena varsin laaja ja moniulotteinen. Opinnäytetyössä käsittelemme koko gynekologisen sytologian laboratoriodiagnostiikan prosessia bioanalyytikon näkökulmasta. Laboratoriodiagnostiikan prosessi sisältää pre-analytiikan, näytteenoton ja laboratoriodiagnostiikan. Laboratoriodiagnostiikkaan kuuluu tulosten tulkinta, tulosten laadunarviointi, bioanalyytikon kanssakäyminen patologien ja muun laboratoriohenkilökunnan kanssa sekä ulkoisen laadunarvioinnin. Oppimateriaali sisältää paljon kuvantunnistustehtäviä gynekologisen sytologian normaaleista- ja epänormaaleista löydöksistä. Suurin osa kuvantunnistus tehtävistä on Bethesda järjestelmän mukaisia normaaleja löydöksiä, infektioita, reaktiivisia löydöksiä ja epä-normaaleja löydöksiä, kuten ASC-US, ASC-H, LSIL, HSIL ja levyepiteelikarsinooma. Tarkoituksena tehtävissä on, että opiskelija oppii tunnistamaan eri esiastemuutokset toisistaan. Tekemiämme harjoitustehtäviä testasi kliinisen histo- ja sytologian opintoja suorittava ryhmä. Harjoitustehtävien tekemisen jälkeen opiskelijat antoivat palautetta tehtävien hyödyllisyydestä opiskelussa ja tehtävien toimivuudesta. Kaiken kaikkiaan, tämän työn tarkoitus oli edistää tulevien opiskelijoiden kykyä oppia vaikeita gynekologisen sytologian käsitteitä.
Virtsan kemiallinen seulonta : koulutuksen vaikuttavuus
Soluviljely hydrogeelialustoilla
Geneettisesti muunnellun bakteerin tunnistaminen : itseopiskelumateriaalin tuottaminen kvantitatiivisesta polymeraasiketjureaktiosta sekä harjoitustyön suunnittelu ja testaus
Prostata-spesifisen antigeenin määrittäminen entsyymi-immunomenetelmällä : soveltuvuus Oulun seudun ammattikorkeakoulun palvelulaboratorioon
K2EDTA-antikoagulantin sopivuus plasman parathormonimääritykseen : Fimlab Laboratoriot Oy:lle
Tiivistelmä: Keuhkon sytologia -oppimateriaali : normaalit, benignit ja malignisolut bronkusimu- ja harjanäytteissä. Opinnäytetyömme tarkoituksena oli laatia opiskelumateriaali keuhkon sytologiasta Metropolia Ammattikorkeakoulun bioanalyytikan opiskelijoille. Oppimateriaalin päätarkoituksena on tukea opiskelijoiden itseopiskelua, mutta olla myös käyttökelpoinen perehdytysmateriaaliksi työelämässä. Työmme käsittelee pääasiassa bronkiaalisia imu- ja harjausnäytteitä. Tavoitteena on perehdyttää opiskelijaa erottamaan normaaleja, maligneja sekä hyvän laatuisia solumuutoksia toisistaan. Tämän toteuttamiseksi rakensimme oppimateriaalin, joka tarjoaisi opiskelijalle monia eri tapoja tutustua soluihin ja niiden muutoksiin. Opiskelumateriaali koostuu kahdesta osuudesta, jotka täydentävät toisiaan, mutta eivät ole kuitenkaan riippuvaisia toisistaan. Raportti perustuu laajaan teoriatietoon, kun taas kansiossa olemme keskittyneet sytologisiin kuviin. Kansioon sisältyy käyttämämme näytelasit ja tapauskohtaisessa järjestyksessä olevat 154 sytologista kuvaa selityksineen. Kansion etuja ovat sen kätevyys ja monikäyttöisyys. Opiskelijalla on mahdollisuus mikroskopoida näytelaseja ja löytää samoja löydöksiä kuin me. Näin opiskelija näkee myös solun yksityiskohdat, jotka eivät ole kuvissa selvästi havaittavissa. Kaikki kansiossa ja raportissa käyttämämme kuvat ovat meidän itse ottamia kuvia itse tekemistä näytelaseista. Alunperin ajatuksena oli käyttää Huslabin Jorvin sairaalan patologian laboratorion arkistolaseja, mutta ottamamme kuvat osoittautuivat liian huonolaatuisiksi eikä lasien kuljetus muuhun rakennukseen esim. oppilaitokseen tai sairaalaan ollut mahdollista. Tästä syystä laboratorio keräsi meille kesän aikana bronkiaalisia imu- ja harjausnäytteitä, joista teimme CytoTek® -valmisteita ja värjäsimme ne Papanicolaoun konevärjäyksellä
Uuden nukleiinihappoeristykseen pohjautuvan näytteenkäsittelyratkaisun toimivuuden tutkiminen eri mikro-organismeilla
Oppimateriaalia DNA:n sekvensoinnista : itseopiskelumateriaalin ja harjoitustyöohjeen tuottaminen DNA:n sekvensoinnista
Tiivistelmä
Laboratoriotutkimushakujen ohjautuminen ja näytteenottajien kokemuksia hakijakäytännöstä : PHSOTEY:n sisätautien ja kirurgian hoitoyksiköissä sekä laboratoriossa
Tiivistelmä: RNA-eristysmenetelmien vertailu formaliini-fiksoiduilla parafiiniin valetuilla näytteillä. Opinnäytteeni tarkoituksena oli vertailla kolme erilaista RNA:n eristysmenetelmää formaliinifiksoiduilla parafiiniin valetuilla (FFPE) näytteillä. Näytteet olivat peräisin leiomyosar-koomasta (sileän lihaskudoksen pahanlaatuinen kasvain) ja gastrointestinaalinen strooma-tuumori taudista (GIST, maha-suolikanavan harvinainen kasvain). Opinnäytteeni liittyi aka-temiaprofessori Heikki Joensuun johtamaan syöpätutkimusryhmän työhön ja toteutin työni Biomedicumissa Molekyylionkologian laboratoriossa. Työssäni vertasin nykyisin käytössä olevaa RNA:n eristysmenetelmää (High Pure RNA Paraffin Kit, Roche) kahteen uuteen menetelmään. Ensimmäinen menetelmä oli modifikaatio nykyisin käytössä olevasta menetelmästä parafiinin poiston suhteen. Parafiinin poistoon käytin Depafaffinization Solution -liuosta (Qiagen). Toinen menetelmä oli täysin automatisoitu Tissue Preparation System -laite (Siemens) ja siinä käytettiin VERSANT® Tissue Preparation Reagent Kit -menetelmää. Eri menetelmillä saatua RNA:n pitoisuutta tutkin UV-VIS spektrofotometrisesti ja RNA:n laatua reaaliaikaisella käänteistranskriptio PCR:llä. Tuloksista kävi ilmi, että nykyisin käytössä oleva Rochen reagenssisarja on opinnäytteessä verratuista menetelmistä parhain. Qiagenin parafiininpoistoliuoksen käyttö ei tuonut huo-mattavaa lisähyötyä. Näiden kahden menetelmän välillä ei ollut merkitsevää eroavuutta (p-arvo 0,604) ja näytteiden välillä oli voimakas riippuvuus (korrelaatiokerroin 0,982). Sie-mensin automaatin tuottama RNA oli vertailun heikkolaatuisinta. Rochen ja Siemensin menetelmien eroavuus on melkein merkitsevä (p-arvo 0,023) ja niiden välillä oli kohtalainen riippuvuus (korrelaatiokerroin 0,556). Ottaen huomioon työni tulokset tutkimusryhmän kannattaa jatkaa Rochen menetelmän käyttöä. Suosittelen kuitenkin lämpimästi tutustumaan muihin tarjolla oleviin automaattisiin eristysmenetelmiin, sillä niistä saatava hyöty on ylivoimainen manuaalisiin menetelmiin nähden. Automaattisilla menetelmillä voidaan ajaa suurempia näytesarjoja kerralla, työn nopeus on ylivoimainen ja eristys ei sido työntekijää, vaan aikaa vapautuu muuhun työn tekemiseen.
PHSOTEY:n laboratorioiden rekrytointidiasarja ja harjoitteluun orientoiva informaatiomateriaali
Eläinlääkäriasemaketjun laboratoriotutkimusnimikkeistön yhtenäistäminen
Painettavan alfa-amylaasisensorin tuotekehitys
Tiivistelmä ; Abstract.
Kuvallinen ohje histologian laboratorioprosessin laadun arvioimisen avuksi
Tiivistelmä: Ei-pienisoluisen keuhkosyövän kopiomäärämuutosten osoittaminen molekyylikaryotyypityksellä. Keuhkosyöpä on maailmanlaajuisesti merkittävä syöpätauti, joka oli vuonna 2010 Suomessa miesten yleisin ja naisten toiseksi yleisin syöpäkuolinsyy. Keuhkosyöpä voidaan jakaa histologisesti kahteen luokkaan. Ei-pienisoluinen syöpämuoto kattaa noin 75 % kaikista keuhkosyöpätapauksista. Tällä hetkellä niin sanottu 'personalised medicine' on terveydenhuollossa erityisen mielenkiinnon kohteena ja joitakin onkogeenien signaalivälitykseen vaikuttavia täsmälääkkeitä on jo markkinoilla. Täsmälääkkeet eivät aina tehoa, joten karsinogeneesiin johtavien kohdegeenien tarkempi tutkiminen edistää merkittävästi syövän tutkimusta ja hoitoa. Opinnäytetyö tehtiin Helsingin yliopiston Haartman-Instituutin sytomolekyyligenetiikan laboratoriossa Sakari Knuutilan tutkimusryhmässä keväällä 2013. Tavoitteena oli osoittaa tutkimukseen valituista keuhkosyöpänäytteistä kopiomäärämuutoksia molekyylikaryotyypityksellä. Tarkoituksena oli määrittää array-CGH -menetelmällä yleisimmin toistuvat sekä pienimmät yhteiset kopiomäärämuutosalueet. Lisäksi tutkimukseen valittiin neljä tunnetua keuhkosyöpään liittyvää geeniä (ALK, BRAF, EGFR ja KRAS), joiden mutaatiostatuksia oli tarkoitus vertailla kopiomäärämuutosalueisiin. Kopiomäärämuutoksia tutkittiin yhteensä 28:sta näytteestä. Niitä löytyi 20 näytteestä yhteensä 166:lta erilliseltä alueelta, joista noin 72 % oli amplifikaatioita. Amplikoneja osoitettiin yksi komosomissa 17q12. Yleisimmät yhteiset amplifikaatioalueet olivat kro-mosomeissa 1q, 5p, 8q ja 14q ja deleetioalueet kromosomeissa 6q ja 19p. Otoksen vaihtelevuuden vuoksi geenimutaation ja kopiomäärämuutoksen välillä ei voitu osoittaa olevan yhteyttä. Näytteiden esitietojen vaihtelevuuden ja pienen otoskoon vuoksi riippu-vuussuhteita tupakan käytön, geenimutaatioiden ja kopiomäärämuutosten välillä ei voitu luotettavasti osoittaa. Näytteistä voitiin osoittaa yhteisiä, toistuvia kopiomäärämuutosalueita. Jatkotutkimuksia kuitenkin tarvitaan mahdollisten drivergeenien ja kohdegeenien tunnistamiseksi. Tutkimuksen tarkoituksena oli tunnistaa nämä alueet ja tämä onnistui odotetulla tarkkuudella. Tutkimuksessa käsiteltiin vain neljää keuhkosyöpään liittyvää geeniä, mutta sekvensoinnilla löydettyjä geenimutaatioita oli yhteensä 40, joita tulisi myös verrata osoitettuihin kopiomäärämuutoksiin.
Ammatillinen mikrobiologia
Dobermannien hepatiittiin liittyvä ehdokasgeenitutkimus COMMD6-geenistä
Mesotelioomaan liittyvien uusien potentiaalisten kasvainalttiusgeenien validointi
Stressi on elimistössä vallitseva tila, jossa sopeutumiseen käytettävät voimavarat ovat ylittyneet. Tämä aiheutuu esimerkiksi ihmiseen kohdistuvista haasteista ja vaatimuksista. Stressi on yksi yleisimmistä vaivoista ja sen vaikutuksia elimistöön on tutkittu laajasti. Tutkimukset ovat osoittaneet, että elimistön stressitilalla on yhteys syljen kohonneeseen alfa-amylaasitasoon. Useista tutkimuksista huolimatta stressitason mittaamiseen ei ole kehitetty omaa laboratoriotutkimusta. BioPrint on projekti alfa-amylaasisensorin kehittämiseen. BioPrint-projektissa sensoreita valmistetaan silkkipainotekniikalla. Projektin tavoitteena on valmistaa alfa-amylaasisensori vieritestaukseen. Alfa-amylaasisensorilla on tarkoitus mitata asiakkaan stressitasoa sylkinäytteestä. Toteutimme opinnäytetyömme BioPrint-projektissa. Opinnäytetyömme tavoitteena oli tuottaa tutkimustuloksia, joita voidaan hyödyntää alfa-amylaasisensorin kehittämisessä. Sensorin kehittämiseksi määritimme entsyymiaktiivisuuksia kaupallisista alfa-amylaasientsyymeistä. Lisäksi keräsimme sylkinäytteitä, joista myös määritimme alfa-amylaasientsyymiaktiivisuudet. Käytimme aktiivisuusmäärityksiin ELISA-menetelmää (Enzyme-Linked Immunosorbent Assay) sekä kolorimetristä keittomenetelmää. Tarkoituksena oli löytää alfa-amylaasientsyymille optimaalinen puskuri. Testasimme myös sensorin rakenteellisia ominaisuuksia vertailemalla kaupallisia teippikanavia. Laboratoriotyöskentelymme tuotti hyödyllisiä tuloksia, joita käytettiin sensorin kehittämiseen. Opinnäytetyömme aikana sensoria ei kuitenkaan saatu kehitettyä toimivaksi, vaan BioPrint-projekti jatkoi toimintaansa.
Kuvallinen opetusmateriaali gynekologisen irtosolunäytteen levyepiteelimuutoksista ja muutoksiin vaikuttavista tekijöistä
Ei-pienisoluisen keuhkosyövän kopiomäärämuutosten osoittaminen molekyylikaryotyypityksellä
Spirometria tutkimuksen tuloksiin vaikuttavat preanalyyttiset tekijät
Immunoperoksidaasivärjäyksen visuaalisesti ihanteellisin lopputulos Ki-67--proliferaatioantigeenin HER-2/neuonkoproteiinin ja estrogeeni- ja progesteronireseptorien osalta
Verenkuva-analysaattori Sysmex XS 1000i -ohjekansion laadinta
Digitaalinen itseopiskelumateriaali Laboratoriotyön menetelmät ja luonnontieteelliset perusteet - opintpjaksoille
Tiivistelmä: Krimin-Kongon verenvuotokuumeviruksen (CCHFV) reaaliaikaisen PCR:n evaluointi. Opinnäytetyö tehtiin HUSLABin virologian osastolle. Opinnäytetyön tarkoituksena oli selvittää kuinka hyvin reaaliaikainen PCR soveltuu Krimin-Kongon verenvuotokuumeviruksen detektoimiseen.  Näytteet koostuivat 60:stä oletetusti negatiivisesta näytteestä ja 14:sta laaduntarkkailunäytteestä, jotka oltiin saatu ENIVD:ltä. Näytteet eristettiin käyttäen QIAamp® Viral RNA pakkausta ja detektoitiin Stratagene Mx3005P-analysaattorilla. Negatiiviset näytteet testattiin SYBR Greenia ja koetinta käyttäen ja laaduntarkkailunäytteet koetinta käyttäen. Menetelmien herkkyyttä määritettiin käyttämällä Krimin-Kongon verenvuotokuumeviruksen posiitivikontrolleja. Tulokset olivat lupaavia. Negatiivinäytteet olivat negatiivisia, mikä osoittaa sen, että alukkeet oli hyvin suunniteltu. Stratagene Mx 3005P-analysaattori ei monistanut epäspesifistä PCR-tuotetta, ainoastaan primer dimereita. Laaduntarkkailunäytteiden tulokset olivat odotettuja. Koetin oli suunniteltu tunnistamaan yhtä neljästä viruksen genotyypistä ja näin olikin. Tulevaisuudessa tehdään tarvittavat muutokset tekemällä koettimista sekoitus, jolla on mahdollista tunnistaa kaikki neljä genotyyppiä.
Tiivistelmä: Ulosteen kalprotektiinin menetelmävalidointi Evolis Twin Plus System -laitteella RIDASCREEN® Calprotectin -testiä käyttäen. Suolistoalueen inflammatoriset tulehdukset ovat yleisiä väestössämme. Tulehduksellisia suolistosairauksia ovat haavainen paksusuolitulehdus ja Crohnin tauti. Näiden tautien oireet ovat hyvin samanlaisia, joten niiden tarkka diagnosointi on haastavaa ja vaatii usein invasiivisia toimenpiteitä, kuten mahasuolikanavan ja paksusuolen tähystyksiä sekä koe-palojen ottoa. Tutkimukset ovat osoittaneet, että suolistoalueella elimistön puolustussolujen eli valkosolujen erittämä kalprotektiini proteiinin pitoisuus korreloi hyvin suoliston tuleh-dustiloihin. Tästä johtuen ulosteen kalprotektiinipitoisuuden laboratoriomääritystä voidaan käyttää terveydenhuollossa sekä diagnostiikkaan että hoitovasteen arviointiin. Ulosteen kalprotektiini määritetään entsyymi-immunologisella menetelmällä. Opinnäytetyömme tarkoituksena oli validoida ulosteen kalprotektiinin määritys (F –Calpro 4803) VITA Terveyspalvelut OY VITA Laboratorion käyttöön RIDASCREEN® Calprotectin -testillä Bio-Radin Evolis Twin Plus System -laitetta hyödyntäen. Toteutimme menetelmävalidoinnin, jonka referenssiarvoina käytimme LADR GmbH-Labor Dr Kramer & Kollagen samalla menetelmällä jo tutkittuja näytteitä (n=67). Näiden lisäksi tutkimuksissa oli mukana ulkoisia laaduntarkkailunäytteitä. Tutkimme työssämme mene-telmän oikeellisuutta, uusittavuutta, lineaarisuutta sekä esikäsittelyn vaikutusta tuloksiin. Tämän validoinnin tulokset osoittavat, että kalprotektiinin mittausarvot poikkeavat refe-renssiarvoistaan, joten nämä määritystulokset eivät ole riittävät vaan vaativat edelleen jatkotutkimuksia. Tutkituista parametreista sarjojen sisäinen ja välinen toistettavuus, sekä lineaarisuus täyttää vaaditut ominaisuudet, mutta esikäsittelyvaiheen virhemahdollisuuksien minimointiin tulisi tämän tutkimuksen perusteella kiinnittää erityistä huomiota.
SpotchemTM EZ  SP-4430 -vierilaitteen validointi
Eri menetelmillä eroteltujen valkosolujen DNA:n laadun seuranta Helsingin Biopankissa
Tämän opinnäytetyön tarkoituksena oli tutkia mikroaaltofiksaation vaikutusta rintakudoksen leikkautuvuuteen, värjäytyvyyteen ja solumorfologiaan Pohjois-Karjalan sairaanhoito- ja sosiaalipalvelujen kuntayhtymän patologian laboratoriossa. Mikroaaltofiksaatio toteutettiin potilasnäytteillä. Mikroaaltofiksoidut rintakudosnäytteet valittiin satunnaisesti laboratorioon saapuvista rintakudosnäytteistä. Näytteitä vertailtiin normaalin kudosprosessin läpikäyneisiin näytteisiin. Mikroaaltofiksaation luotettavuutta testattiin esitutkimuksella, jossa tutkittiin kahdeksan rintakudosnäytettä. Mikroaaltofiksaation jälkeen patologi arvioi näytteistä värjäytyvyyden ja solumorfologian. Esitutkimuksessa saadut hyvät tulokset antoivat vankan perustan varsinaiselle tutkimukselle. Varsinaiseen tutkimukseen mikroaaltofiksoitavia havaintoyksiköitä kertyi kaiken kaikkiaan kolmekymmentäkahdeksan kappaletta. Normaaliprosessin läpikäyneitä vertailuhavaintoyksiköitä kertyi puolestaan kolmekymmentäviisi kappaletta. Kaikille havaintoyksiköille tehtiin HE-värjäys. Lisäksi neljälle mikroaaltofiksoidulle ja neljälle perinteisen prosessin läpikäyneelle kudosnäytteelle tehtiin rintakudokselle tarkoitetut immunohistokemialliset värjäykset: estrogeeni, progesteroni, Ki67 sekä HER2 ja Krom.17. Tutkimuksen tulosten perusteella mikroaaltofiksaation todettiin soveltuvan melko hyvin osaksi rintakudoksen prosessointia.
Bioanalyytikkokoulutuksen englanninkielinen esite
Komplementin klassisen tien, lektiinitien ja oikotien aktiivisuuden säilyvyys seerumissa
Beeta-amyloidien 1-40 ja 1-42 määrittäminen ELISA-menetelmällä : IKÄTEK-hankkeen osaprojekti
Sinustako bioanalyytikko? : esittelyvideo bioanalyytikon koulutuksesta ja työstä
DFS-70 määrityksen käyttö tumavasta-aineanalytiikassa
Veren mikro-RNA -profiili keliakiassa
E-kadheriinin ilmentymisen havainnointi eukaryoottisoluissa fluoresoivan reportterin avulla
Tiivistelmä: Laboratoriotutkimushakujen ohjautuminen ja näytteenottajien kokemuksia hakijakäytännöstä : PHSOTEY:n sisätautien ja kirurgian hoitoyksiköissä sekä laboratoriossa. Opinnäytetyöni aihe tuli Päijät-Hämeen sosiaali- ja terveysyhtymän, lääketieteellisten palveluiden keskukselta, kliinisen kemian laboratoriosta. Työssäni tutkin näytepyyntöjen ohjautumista hoitoyksiköistä laboratorioon ja näytteenottajien kokemuksia ”hakija”käytännöstä. Tutkimusaineiston keräsin kahdella eri kyselyllä, johon valitsin neljä sisätautien ja neljä kirurgian hoitoyksikköä sekä laboratorion näytteenottajat. Potilaiden hoito, diagnosointi, sairauden ennustettavuus, lääkehoidon muutos tai seuranta vaatii oikea-aikaisia päätöksiä hoitoyksiköissä niin lääkäreiltä kuin hoitajiltakin. Laboratorioprosessin päämäärä on tuottaa laboratoriotutkimusten vastauksia, jotka mahdollisimman hyvin kuvaavat potilaan terveydentilaa. Kyselytutkimus lähetettiin loka-marraskuussa 2012 valittuihin hoitoyksiköihin ja laboratorion näytteidenottohenkilökunnalle. Hoitoyksiköistä sain vastauksia 70 kpl, joka oli 38,3 % lähetetyistä. Näytteenottajilta sain vastauksia 28 kpl, joka oli 58,3 %. Tämän kyselyn mukaan laboratoriotutkimuspyynnöt syntyvät lääkärin määräyksestä tai potilaan tilasta johtuen, joko sovitulle kierrolle tai kiertojen ulkopuolelle. Usein pyynnöt oli unohdettu tilata näytteenottokierroille. Näytteenottokiertojen lukumäärä oli riittävä, joskin lakkautetulle klo 23 kierrolle pyyntöjä tehtiin vanhasta muistista. Hoitoyksiköistä kolmannekselle vastaajista ei sopinut, että laboratoriotutkimuspyyntötarrat tulostettaisiin kerran tunnissa laboratoriossa ja haettaisiin sen jälkeen. Näin ollen kahden tunnin vastausaikaa vastaajat pitivät liian pitkänä. Päivystys-ruudun käyttötarkoitus ei ollut kaikille vastaajille selvä asia. Laboratoriosta kaivattiin tämän kyselyn mukaan yhdyshenkilöä vastaamaan hoitoyksiköiden kysymyksiin. Tämän kyselyn mukaan laboratorion näytteenottajat pitivät hakijakäytäntöä hyvänä vaihtoehtona. Kaikki pystyivät hälyttämään itselleen lisäapua kierroille sekä käyttämään putkipostia. Suurin osa voisi tulostaa pyyntötarrat kerran tunnissa laboratoriossa, jos siihen saa perehdytyksen. Hoitoyksiköt voisivat tämän kyselyn mukaan soittaa suoraan hakijalle. Puolet vastanneista oli sitä mieltä, että henkilöstöä on riittävästi laboratoriossa.
Uuden nukleiinihappoeristykseen pohjautuvan näytteenkäsittelyratkaisun kehittäminen rinovirukselle
Transkraniaalinen magneettistimulaatio tutkimus- ja hoitokäytössä
Biokuvantamisen monet kasvot Biotekniikan keskuksessa
Geneettisesti muunnellun bakteerin tunnistaminen : Itseopiskelumateriaalin tuottaminen kvantitatiivisesta polymeraasiketjureaktiosta sekä harjoitustyön suunnittelu ja testaus
Komplementin klassisen tien, lektiinitien  ja oikotien aktiivisuuden säilyvyys seerumissa
Noroviruksen vieritestien ja GeneXpert-laitteen evaluointi
Kliinisen histologian opetusmateriaali
Tiivistelmä: DFS-70 määrityksen käyttö tumavasta-aineanalytiikassa. Tumavasta-ainetutkimuksella (S-ANA Hep-2) on jo pitkään tutkittu autoimmuunisairauksia. Se on edullinen, mutta epäspesifi tutkimus, jonka tuloksen tarkentamiseen käytetään monissa laboratorioissa jatkotutkimuksia. Tulosten tulkinta tapahtuu mikroskoopin avulla ja tulkinta voi täten vaihdella tulkitsijan mukaan. Tutkimuksissa on selvinnyt että hienojakoisen täplikkään (DFS, dence fine speckled) kuvion esiintyminen ei viittaa potilaalle kehittyvän autoimmuunisairautta. Hienojakoista täplikästä kuviota on erityisen vaikeaa erottaa homogeenisesta tumavasta-ainekuviosta. INOVA Diagnostics -yhtiö on kehittänyt immunologisen ELISA menetelmään perustuvan määrityksen DFS-70. Määrityksellä mitataan potilaan seeruminäytteessä mahdollisesti olevat DFS70 antigeenia vastaan olevat vasta-aineet. Tämä olisi edullinen tapa seuloa mikroskoopilla väärin positiivisiksi tulkittuja näytteitä. Työ tehtiin Yhtyneet Medix laboratorion tiloissa toukokuussa 2012. Tavoitteenani oli testata Inovan Quanta Lite DFS-70 ELISA testin toimivuutta sekä tutkia, löytyykö Yhtyneet Medix laboratorioiden S-ANA tutkimukseen tulleesta näytemateriaalista tällaisia DFS70 positiivisia näytteitä. 101 analysoidusta potilasnäytteestä löytyi 18 näytettä, joissa oli anti-DFS70 vasta-aineita. Näytteistä tehtiin vielä jatkotutkimuksena DNA ja ENA -vasta-ainetutkimukset. Näiden vasta-aineiden esiintyminen viittaa autoimmuunisairauteen ja tietyt vasta-aineet antavat tarkkoja viitteitä sairauden nimestä. 18 positiivisesta näytteestä 6:sta löytyi joko DNA tai ENA vasta-aineita. Tulokset osoittavat sen, että menetelmä toimii ja vain kokeneet analyytikot tunnistavat DFS kuvion osasta DFS70 antigeenille positiivisesta näytteestä. Tuloksissa oli kuitenkin sellaisia poikkeamia INOVA Diagnostics yhtiön omiin tutkimustuloksiin, että lisätutkimuksia tarvitaan.
Säilyvätkö bakteerilajit antikoagulanttia sisältävissä putkissa?
Gynekologisen sytologian harjoitustehtäviä : digitaalisessa oppimisympäristössä
Liikkuvan terveyspalvelun laboratoriotoimintojen pilotointi : prosessikehittäminen lean-mallin avulla
Tiivistelmä: Ammonium-ionipitoisuuden säilyminen laboratorioprosessissa ja laitevertailu PocketChemTMBa 4430 –(NH4+)vieritestilaitteella ja Cobas Integra 400 plus –analysaattorilla spiroergometria laktaattinäyttein –tutkimuksessa. Opinnäytetyö toteutettiin Meilahden kliinisen fysiologian laboratorion toivomuksesta. Työssä tehtiin PocketChemTMBa 4430 –ammonium-ionivieritestilaitteen ja Cobas Integra 400 plus -analysaattorin välinen laitevertailu, jolla selvitettiin antaako vieritestilaite Meilahden laboratoriossa ammonium-ionimääritykseen käytettävän Cobas Intergran kanssa yhteneviä tuloksia. Työssä selvitettiin myös vaikuttaako laboratorioprosessi spiroergometria laktaatti-näyttein –tutkimuksen aikana otettujen verinäytteiden ammonium-ionipitoisuuksiin. Labora-torioprosessilla tässä työssä tarkoitetaan näytteenoton jälkeisiä ammonium-ioninäytteiden säilytysolosuhteita ja käsittelytoimenpiteitä. Suositusten mukaan ammonium-ioninäytteet tulisi laboratorioprosessin aikana sentrifugoida mahdollisimman nopeasti ja analysoida 60 minuutin kuluessa näytteenotosta. Työssä tutkittiin tapahtuuko prosessissa jotain, mikä vaikuttaisi kliinisesti merkitsevästi ammonium-ionituloksiin. PocketChemTMBa -vieritestilaitteella tutkittiin lisäksi ammonium-ionipitoisuuden säilymistä kokoveressä. Näytteet kerättiin spiroergometria laktaattinäyttein -tutkimuksen aikana Neurologian klinikan tutkimukseen vapaaehtoisesti osallistuvilta verrokkipotilailta. Tutkimusaineistona oli 36 näyteparia, joista toinen näyte tutkittiin kokoverenä vieritestilaitteella ja toinen plasmanäytteenä analysaattorilla. Laboratorioprosessin kulun seurantaa varten työssä tutkittiin näytteiden käsittelyaikoja näytteenoton jälkeen. Vieritestilaitteen luotettavuuden varmistamiseksi laitteella tutkittiin sarjan sisäistä ja sarjojen välistä toistettavuutta. Tulokset käsiteltiin SPSS- ja Excel-ohjelmilla. Tulosten mukaan vieritestilaitteen ja analysaattorin tuloksilla on huomattava tasoero. Vieri-testilaite ei ole sarjan sisäiseltä ja sarjojen väliseltä toistettavuudeltaan luotettava. Kokove-ren säilyvyystutkimuksen tuloksia ei voitu pitää luotettavina virhelähteiden takia. Laborato-rioprosessia tarkasteltaessa selvisi, että suurin osa näytteistä käsiteltiin suositusajoissa.
Ammonium-ionipitoisuuden säilyminen laboratorioprosessissa ja laitevertailu PocketChemTMBa 4430 –(NH4+)vieritestilaitteella ja Cobas Integra 400 plus -analysaattorilla spiroergometria laktaattinäyttein  -tutkimuksessa
Tiivistelmä: Molekyyligenetiikan koulutuskartoitus Etelä-Suomessa. Tutkimuksen tarkoituksena oli selvittää millaisesta molekyyligenetiikan koulutuksesta työelämä on kiinnostunut Etelä-Suomen alueella. Työn aihe saatiin Metropolia Ammattikorkeakoululta, joka suunnittelee mahdollisimman työelämälähtöistä täydennyskoulutusta bioanalyytikoille. Tutkimus suoritettiin kyselykartoituksella, jossa laadittiin kaksi sähköisessä muodossa olevaa kyselylomaketta. Toinen kyselylomake kohdistettiin osastonhoitajille/laboratoriopäälliköille ja toinen bioanalyytikoille/laboratoriohoitajille. Kyselyt lähetettiin laboratorioihin, joissa tehdään molekyyligenetiikan tutkimuksia. Kyselyllä haluttiin tavoittaa sekä osastonhoitajien/laboratoriopäälliköiden että bioanalyytikoiden/laboratoriohoitajien näkemykset molekyyligenetiikan osaamisesta ja koulutustarpeesta. Kyselyt lähetettiin sähköpostitse 23 osastonhoitajalle/laboratoriopäällikölle. Heitä pyydettiin lähettämään kysely kolmelle bioanalyytikolle/laboratoriohoitajalle sukunimen perusteella aakkosten ensimmäisille. Vastausprosentiksi tuli yhteensä 16% (n=14). Esimiesten vastausprosentti oli 23% (n=5) ja bioanalyytikoiden vastausprosentti 13% (n=9). Vastausprosentin jäätyä pieneksi, tulokset käsiteltiin kuvailevasti, käyttäen Excel-ohjelmaa. Esimiesten tulosten perusteella bioanalyytikoiden molekyyligenetiikan laboratoriomenetelmien osaaminen on hyvää tai erittäin hyvää. Bioanalyytikot kokivat oman osaamisensa suurimmaksi osaksi hyvänä. Vastausten perusteella bioanalyytikoiden molekyyligenetiikan laboratoriomenetelmien kou-lutustarve oli suurin Wester blotting, PCR, RT-PCR, FISH sekä sekvensointi menetelmissä. Molempien kyselytulosten perusteella kahden päivän laajuinen intensiivinen lyhyt koulutus vaikutti suosituimmalta. Toteutusmuotona bioanalyytikoista suurin osa toivoi kokopäivä opetusta, kun taas esimiehet suosivat enemmän puolipäivä opetusta. Suurin osa kaikista vastaajista toivoi koulutuksen sisältöön teoria perusteita ja käytännön harjoittelua. Bioanalyytikoista monet vastasivat osallistuvansa koulutukseen mahdollisesti 1-2 vuoden sisällä. Vastausten perusteella molekyyligenetiikan koulutukselle on työelämässä tarvetta ja kiinnostusta. Tutkimuksen tulokset ovat suuntaa antavia.
Ulosteen kalprotektiinin menetelmävalidointi Evolis Twin Plus System -laitteella RIDASCREEN® Calprotectin -testiä käyttäen
Molekyyligenetiikan koulutuskartoitus Etelä-Suomessa
Tiivistelmä: PHSOTEY:n laboratorioiden rekrytointidiasarja ja harjoitteluun orientoiva informaatiomateriaali. Opinnäytetyömme koostuu kahdesta erillisestä tuotoksesta. Ensimmäisessä vaiheessa teimme innovaatiotyönä Päijät-Hämeen sosiaali- ja terveysyhtymän (PHSOTEY) lääketieteellisen palvelujen keskukselle rekrytointidiasarjan, jota käytetään laboratoriotoimintojen esittelyyn muun muassa alan messuilla ja oppilaitoksissa. Työ toisessa vaiheessa teimme opinnäytetyönä kliinisen kemian laboratorioon harjoitteluun tuleville bioanalyytikko-opiskelijoille informaatiomateriaalin. Työmme on tyypiltään toiminnallinen opinnäytetyö, jonka tuloksena syntyi kaksi konkreettista tuotosta. Molempien tuotostemme lähtökohta oli luoda materiaaleille uusi muoto, mikä käytännössä tarkoitti rekrytointidiasarjan vanhan version uudistamista ja kokonaan uuden informaatiomateriaalin luomista. Asiasisältö suunniteltiin kohderyhmille sopivaksi ja erityistä huomiota kiinnitimme tuotoksiemme houkuttelevuuteen, informatiivisuuteen, selkeyteen ja johdonmukaisuuteen. Rekrytointidiasarjan tavoitteena on lisätä PHSOTEY:n myönteistä yrityskuvaa, herättää työnhakijoiden mielenkiintoa ja tuoda esille monipuoliset työllistymismahdollisuudet. Informaatiomateriaalin tavoitteena on auttaa kliinisen kemian laboratorion harjoitteluun tulevaa bioanalyytikko-opiskelijaa orientoitumaan tulevaan harjoittelujaksoon, tarjota tietoa työpaikan käytännöistä, tutustuttaa työpisteisiin, antaa tietoa työtehtävistä ja edesauttaa harjoittelun tavoitteiden asettamista. Rekrytointidiasarjan avulla uusien työtekijöiden rekrytoiminen tehostuu ja samalla se lisää yrityksen vetovoimaisuutta työnhakijoiden keskuudessa. Harjoitteluun orientoiva informaatiomateriaali auttaa opiskelijaa hahmottamaan paremmin harjoittelupaikan kokonaisuutena, mikä edistää olennaisiin asioihin keskittymistä ja oppimista
Virtsan kemiallinen seulonta on yksi tehdyimmistä vierianalytiikan tutkimuksista. Sitä voidaan hyödyntää esimerkiksi virtsatie- ja munuaissairauksien sekä virtsatieinfektioiden diagnostiikassa ja hoidon seurannassa. Virtsan kemiallisen seulonnan suorittajan pitää olla perehdytetty tutkimuksen tekoon ja virtsanäytteen tulee olla laadukas, jotta tutkimustulokset ovat luotettavia. Opinnäytetyön tarkoituksena on selvittää vierianalytiikkaa tekevien sosiaali- ja terveystoimen työntekijöiden virtsan kemiallisen seulonnan osaamista. Opinnäytetyö perustuu Webropol kyselyihin, jotka on tehty osana VIENO-projektia. Kysymykset käsittelevät virtsan kemiallista seulontaa. Ennen VIENO-projektiin liittyvää virtsan kemiallisen seulonnan koulutusta lähetettiin alkukysely. Koulutuksen jälkeen lähetettiin loppukysely. Opinnäytetyön tavoitteena on selvittää VIENO-projektiin liittyvän virtsan kemiallisen seulonnan koulutuksen vaikuttavuus. Kyselyiden vastauksia analysoimalla tilastollisesti on saatu selville koulutuksen vaikuttavuus virtsan kemiallisen seulonnan osalta. Kyselyt lähetettiin virtsan kemiallisen seulonnan koulutuksessa mukana olleille lähihoitajille, perushoitajille, sairaanhoitajille, terveydenhoitajille, kotihoitajille ja kotiavustajille. Vastausten perusteella virtsan kemialliseen seulontaan liittyvä osaaminen kasvoi koulutuksen myötä. Aiemmista tutkimuksista selviää, että vierianalytiikkaan liittyvät koulutukset ovat tarpeellisia. Vieritestejä tekevillä hoitajilla ei ole riittävää perehdytystä tai koulutusta vieritestaukseen. Aiemmista tutkimuksista ja tämän tutkimuksen tuloksista voidaan päätellä, että erityisesti laadulliset tekijät ovat hoitajille vieraita.
Virtsan sytologinen laboratoriotutkimusprosessi, opetusmateriaali ja posteri : bioanalytiikan opiskelijoille
Ammonium-ionipitoisuuden säilyminen laboratorioprosessissa ja laitevertailu PocketChemTMBa 4430 –(NH4+)vieritestilaitteella ja Cobas Integra 400 plus –analysaattorilla spiroergometria laktaattinäyttein –tutkimuksessa
Tiivistelmä.
Bioanalyytikon muistoja
Oulun ammattikorkeakoulun sosiaali-ja terveysalan ylemmässä tutkinto-ohjelmassa (master) opitaan monialaisissa tiimeissä verkkopedagogiikkaa hyödyntäen : opiskelijoiden ja opettajan kokemuksia
Ionisoituneen ja albumiinikorjatun kalsiumin tulostasovertailu
Tiivistelmä: Komplementin klassisen tien, lektiinitien ja oikotien aktiivisuuden säilyvyys seerumissa. Olen tehnyt opinnäytetyöni HUSLABiin kuuluvan immunologian yksikön toimenannosta. Työni tarkoitus oli tutkia, kuinka komplementtipuutosnäytteeseen (S-C-DEF) kuuluvien klassisen tien, lektiinitien ja oikotien aktiivisuudet seerumissa muuttuvat erilaisissa lämpötilaolosuhteissa säilytettyinä. Tutkin myös seerumigeeliputken soveltuvuutta komplementtinäytteen säilytykseen. Aikaisempaa tutkimustietoa aiheestani ei ole, jonka takia työni HUSLABissa koettiin tarpeelliseksi. Otin verinäytteet kymmeneltä (n=10) terveeltä koehenkilöltä. Poikkeuksena oli, että yhdellä koehenkilöistä oli synnynnäinen lektiinitiepuutos. Kunkin koehenkilön verinäytteistä jaettiin yhdeksän seeruminäytettä, joita säilytin kohtien A, B, C, D, E, F, G, H ja I mukaisesti. Selvitin, kuinka komplementtiaktiivisuus säilyy eri tapauksissa. Verinäytteiden A, B, C, D annettiin seistä tunti ennen sentrifugointia, jonka jälkeen seerumit jaettiin ja A pakastettiin suoraan -20 °C, B säilytettiin +4 °C vuorokausi, C säilytettiin huoneenlämmössä vuorokausi ja D säilytettiin kolme vuorokautta +4 °C. Näytteet E, F seisoivat kaksi tuntia ennen sent-rifugointia, jonka jälkeen seerumit jaettiin ja E pakastettiin -20 °C ja F säilytettiin kolme vuorokautta +4 °C. Tutkin myös, kuinka komplementtiaktiivisuus säilyy +37 °C olosuhteissa, kun seerumi seisoi tunnin ennen sentrifugointia ja heti sentrifugoinnin jälkeen jaettiin ja G pakastettiin -20 °C ja H pakastettiin -20 °C, annettiin sulaa tunti huoneenlämmössä ja pakastettiin uudelleen. Kohdassa I selvitin komplementtiaktiivisuuden säilyvyyttä seerumi-geeliputkessa HUSLABin normaalin käytännön mukaisesti (kohta A). Lopuksi pakastin kaikki näytesarjat -20 °C. Suoritin näytteiden analyysin Wieslab®-entsyymi-immunologisella menetelmällä käyttäen Labsystems iEMS Reader MF-fotometria. Tulosteni mukaan klassisen tien, lektiinitien ja oikotien komplementtiaktiivisuus säilyy seerumissa hyvin kaikissa tutkimissani olosuhteissa. Näytesarja A on HUSLAB:n ohjeen mukaisesti käsitelty, jonka tuloksiin vertasin muita näytesarjoja. Ainoastaan klassisessa tiessä näytesarja C säilyy huonosti verrattuna normaaliin käytäntöön. Yksittäisiä epäonnistuneita tuloksia esiintyy lähes jokaisessa näytesarjassa. Mikäli HUSLAB aikoo lisätä komplementtitutkimuksen (S-C-DEF) preanalyyttisiin ohjeisiin jonkin tutkimani säilytysmenetelmän, kannattaa siitä tämän vuoksi tehdä uusi koesarja rinnakkaisnäytteitä käyttäen.
Oppimateriaalia soluviljelystä  : itseopiskelumateriaali soluviljelystä suomen ja englannin kielellä
