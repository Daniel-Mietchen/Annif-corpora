http://www.yso.fi/onto/yso/p12546 palkkahallinto
palkkahallinto palkkahallinto
Palkanhoitoprosessien nykytilan kartoitus ja kehittäminen Foster Wheeler Energia Oy:ssä
Palkanlaskennan ulkoistaminen tilitoimistolle : uuden asiakkaan palkkatietojen siirto SR-Yritystilit Oy:lle
Lapin läänin pk-yritysten palkkahallinnon ulkoistaminen
KauppakamariTieto : työsuhdeasiat
Verkkosovellus CakePHP:lla : case : tuntikirjanpito
Tämän tutkimuksen tarkoituksena oli selvittää tämän hetkistä henkilöstö- ja palkkahallinnon ulkoistamistilannetta. Ulkoistaminen on kasvussa 1990-luvulta lähtien. Tutkimus suoritettiin sähköpostikyselynä yli 600 henkilöstöjohtajalle ja -päälliköille. Kyselyn yritykset ovat Suomessa toimivia suuryrityksiä, joiden liikevaihto oli vähintään 20 miljoonaa euroa. Tutkimuksessa kysyttiin muun muassa, kuinka HR ammattilaiset arvioivat henkilöstö- ja palkkahallinnon toimivan omassa yrityksessä. Olivatko he ulkoistaneet henkilöstö- ja palkkahallinnon -toimintoja ? Olivatko he tyytyväisiä ulkoistamiseen ? Mitkä asiat vaikuttivat päätökseen ? Mitä HR-järjestelmiä yhtiöt käyttävät ? Ovatko he tyytyväisiä niihin ?  Kuinka kauan he olivat ulkoistaneet osan HR:stä ? Kuinka he arvioivat ulkoistamisen vaikuttavan kokonaiskustannuksiin ? Miksi yritys ei ollut ulkoistanut henkilöstö- tai palkkahallinnon asioita ? Kuinka he asennoituvat ulkoistamiseen ? Miten he uskoivat ulkoistamisen vaikuttavan kokonaiskustannuksiin? Tutkimuksessa selvisi, että ulkoistaminen on yleistynyt henkilöstön ja palkkahallinnon osalta viimeisen kolmen vuoden aikana. Myös positiivinen näkemys ulkoistamisesta oli kasvanut. Henkilöstöasioiden ulkoistamisen suosio oli myös kasvanut viimeisinä vuosina.  Tutkimus sai alkunsa vuonna 2007 Henryn järjestämillä Uudista ja uudistu -messuilla. Tutkija kyseli eri aiheita yrityksiltä ja päätyi Zalaris Oy:n tarjoamaan vaihtoehtoon. Sähköpostitutkimus toteutettiin toukokuussa vuonna 2008. Zalaris antoi pohjaa haastattelukysymyksille, muutoin opinnäytetyöntekijä valitsi kysymykset yhdessä ohjaajien kanssa. Tosin empiirisessä osuudessa on painotettu henkilöstöhallinnon asioita, tutkijan suuntauksesta johtuen. Tämä opinnäytetyö toimii myös pienenä oppaana HR-ammattilaisille ja alasta kiinnostuville henkilöille. Henkilöstöasioiden ulkoistamisessa palkkahallinnolliset asiat ovat yksi eniten ulkoistettuja toimintoja.  Palkkahallintoasiat lisättiin asiakkaan toivomuksesta mukaan tutkimukseen, mutta sen käsittely jäi tutkimuksessa hieman vähemmälle.
Palkkahallinnon prosessit : Yritys X:n palkkahallinnon työohje
Työsuhdeoptioiden verotus ja niiden käsittely palkkahallinnossa
Toimihenkilöiden palkanlaskenta kemianalan yrityksessä: tapaustutkimus Neste Oil Oyj
Palveluyritysen henkilöstöresurssit ja niiden kehittäminen : opetusmonisteita
Opas uudelle palkkasihteerille Raision kaupungin palkkahallintoon
Palkkahallintosovellus pienyrityksen käyttöön
Palkkaposti : Palkkapalvelu Rantalaisen tiedotuslehti
Palkka- ja talouspalveluiden ulkoistamisen onnistuminen metsäkeskuksessa
Ohjekirja Kaibest Oy:n palkkahallinto- ja laskutusprosessiin
Tapaustutkimus palkkojen hallinnoinnin ja maksun yhtenäistämisprojektista
Abstract: Implementing SAP payroll system in Rautaruukki Oyj Kurikka unit.
Selvitys palkanlaskennan ongelmatilanteista : case: UPM-Kymmene Oyj
Palkka [Tehtävien ratkaisut] : työsuhteen ja palkanlaskennan perusteet. Tehtävien ratkaisut
Palkkahallinnon säädökset
Palkkahallinnon säädökset [2008]
Tiimiakatemian yhteydessä toimivien opiskelijaosuuskuntien taloushallinnon kehittäminen : Case: Markkinointiosuuskunta Aivoteollinen Turbiini
Palkkaus ja tehokkuus : tuotantotyön palkkahallinto
Palkanlaskennan oppimateriaali Opi.palkka.fi-palveluun
Henkilöstön kokemuksia uudesta palkkausjärjestelmästä Sisä-Suomen verotarkastusyksikössä
Kannattaako Osuuskauppa KPO:n ottaa työvuorosuunnitteluohjelma käyttöön?
Rahastonhoitajan opas : case: Torppis ry
Henkilöstö- ja palkkahallinnon ulkoistaminen : tapaustutkimus: Suomessa toimivat suuryritykset
Palkanmaksuprosessin kuvaaminen ja kehittäminen kohdeorganisaatiossa
Sähköinen työajanseuranta
Pienyrityksen ja tilitoimiston yhteistyö palkanlaskennassa
Palkkahallinnon arkiston kartoitus
Tilitoimisto sovelluskehitysmarkkinoilla : sähköinen palkanlaskenta tilitoimistoratkaisuna
Palkkahallinnon opas yhdistykselle : case Limingan Kickboxing ry
Liikematkatoimiston palkkahallinnon ulkoistaminen
L&T Oyj:n palkkahallinnon laskenta-assistentin ohjekirja
FootPrints-palvelunhallintajärjestelmän käyttöönotto Palkkahallinnossa : Case KuntaPro Oy
Asiakaspalautteiden hyödyntäminen SOK Palveluässän palkkahallinnon prosessin kehittämisessä
Yritysten ja työntekijöiden suhtautuminen ulkoistamispalveluja kohtaan
Pienyrityksen atk-palkanlaskenta
/ case: Vaasan kaupungin palkkaosasto / Johanna Partanen
Sähköinen palkkahallinto yrityksen, tilitoimiston ja palkanlaskijan kannalta
Oikea-aikainen perehdyttäminen konsernin palkkahallinnossa
Palkanlaskenta
Yrityksen palkkahallinnon kehittäminen
Esimiehen käsikirja
Palkkahallinnon integraatio : case StaffPoint konserni
Sijaisena sijaisten palkanlaskijana
Vaasan kaupungin kotipalvelun palkanlaskenta
Hallitusti euroihin palkkahallinnossa
Perehdyttäminen laatutyön osana palkkahallinnon palveluyrityksessä
Kustannuslaskenta- ja hinnottelumallin luominen Seutukeskus Oy Hämeelle : Toimintolaskentamalli
Osaamisen taso VTPO Oy:n palkanlaskentaosastolla vuonna 2007
Palkkahallinnon ulkoistamisen vaikutus esimiesten työajankäyttöön - Case Limingan kunta
Onnistunut palkkahallinnon ulkoistaminen
Palkkahallinnon ulkoistaminen tilitoimistolle mikroyrityksen näkökulmasta
Palkkahallinnon käsikirja. [2]
Palkanlaskennan oppimateriaalin kehittäminen Fivaldi -ohjelmistoon
Tikon ja Mepco HRM palkanlaskentaohjelmistojen  vertailu asiakkuuden  näkökulmasta
Tämä opinnäytetyö tehtiin toimeksiantona Neste Oil Oyj:lle. Tutkimuksen aiheena on Toimihenkilöiden palkanlaskenta kemianalan yrityksessä. Opinnäytetyö on kirjallisen aineiston analyysi eli kvalitatiivinen tutkimus, joka paneutuu Kemianteollisuuden työehtosopimuksen keskeisempiin aihealueisiin ja vertaa niitä Neste Oil:n sisäisiin yrityskäytäntöihin. Työn tavoitteena oli toteuttaa selkeä ja helposti ymmärrettävä perehdytysopas toimihenkilöiden palkanlaskentaan, jota voisi käyttää apuna uusien palkanlaskijoiden perehdytyksessä. Toisena tavoitteena oli kerätä kaikki irrallaan oleva tieto ja koota se kiinteäksi kokonaisuudeksi yksien kansien väliin. Kirjallisesta perehdytyksestä oli tarkoitus tehdä helppolukuinen ja -käyttöinen opastustyökalu aloittaville palkanlaskijoille. Teoreettinen viitekehys koostuu palkkahallinnon keskeisemmistä aihepiireistä, joita ovat työsopimuslaki, vuosilomalaki, työaika ja työehtosopimusten sosiaalimääräykset. Lisäksi teoriassa sivutaan palkkauksen perusteita sekä työsuhteen solmimista ja päättymistä. Näihin aihepiireihin liittyy suuri osa palkanlaskijan jokapäiväisestä työstä. Teoriaosion jälkeen työ syventyy Neste Oil Oyj:ssä olemassa olevaan käytäntöön. Tutkimus toteutettiin keväällä 2009 yhteistyössä Neste Oil Oyj:n palkanlaskennan kanssa. Yrityksen palkanlaskentaa koskeva kirjallinen materiaali kerättiin palkanlaskennasta löytyvistä sisäisistä työohjeista, eri koulutuksissa jaettavista ohjeista sekä suullisesti palkanlaskennan työntekijöiltä.
Opinnäytetyön aiheena oli palkanlaskennan ohjeistus Säkylän kunnalle, jonka tarkoituksena oli antaa kokonaiskuva palkanlaskijan työstä. Opinnäytetyön tarkoituksena oli antaa selkeä ohjeistus palkanlaskennasta, jonka avulla palkanlaskija tai palkansaaja pystyy tarkistamaan palkkalaskelman.   Teoriaosuudessa käsiteltiin yleisesti palkanlaskennan perusteita, kuten palkkauspäätöksen perusteet, työaika, keskeytykset, palkanlisät ja verovapaat kustannuskorvaukset sekä lomien käsittely. Lisäksi käsiteltiin pakolliset palkanvähennykset, kuten työnantajan ja palkansaajan maksut. Palkkalaskelman kannalta huomioitiin palkan muodostuminen taulukoiden ja esimerkkilaskelmien avulla. Palkanmaksuprosessin kokonaiskuvaan kuuluu myös arkistointi ja tilitykset, jotka ovat olennainen osa palkanlaskijan työtä. Opinnäytetyön teoriaosuus kerättiin alan kirjallisuudesta, lehtiartikkeleista ja internetistä sekä työn ohessa havainnoimalla. Tutkimus toteutettiin kvalitatiivisena eli laadullisena tutkimuksena. Tutkimuksen ohjeet osiossa kerrottiin yleisimmät ja pakolliset palkkalaskelman rivien selvitykset, työaikakorvaukset ja maksukiellon käsittely. Empiirisen osion aineisto kerättiin työn ohessa havainnoimalla, virka- ja työehtosopimuksesta sekä internetistä. Teoriaosan aineisto ja ohjeistus muodostui yhdessä opinnäytetyön edetessä. Opinnäytetyön lopputulos oli palkanlaskennanohjeistus, jota saatiin havainnollistettua palkkalaskelman, taulukoiden ja esimerkkilaskelmien avulla. Palkanlaskennan ohjeistuksen avulla pyritään välttämään virheitä ja pysymään aikataulussa. Opinnäytetyöstä saa myös kokonaiskuvan palkanlaskijan tehtävistä kunnallisella alalla.
Palvelu sisältää saman materiaalin kuin painettu vuosikirja. Lisäksi palvelusta löytyy ajantasainen työlainsäädäntö ja aiheeseen liittyvät oikeustapaukset, joita ylläpidetään yhdessä Suomen Laki -toimituksen kanssa. Verkkopalveluun on koottu myös työsuhdeaiheisia artikkeleita, uutisia ja oikeustapauskommentteja sekä sopimus- ja lomakemalleja arkipäivän esimiestilanteisiin.
Tuntipalkkojen käsittely ja seuranta X kunnan kirjanpidossa
Palkkahallinnon kehittäminen tietotekniikan avulla  : Kyselytutkimus Seinäjoen kaupungin työntekijöille Populus- ohjelmiston käyttöönotosta
Palkka ja palkkahallinnon prosessikuvaus valtion henkilöstöhallinnossa
Toimihenkilöiden palkanlaskentaopas 1989
Sisäinen valvonta Etelä-Pohjanmaan työvoima- ja elinkeinokeskuksen palkkahallinnossa
Palkanlaskennan kehittäminen
Uuden palkanlaskentajärjestelmän käyttöönoton onnistuminen
Tiivistelmä: Onnistunut palkkahallinnon ulkoistaminen. Opinnäytetyön tarkoituksena oli selvittää asiakasnäkökulmasta katsottuna, kuinka palkkahallinnon ulkoistaminen toteutetaan onnistuneesti. Tavoitteena oli kuvata tyypillinen ulkoistuspalveluasiakas ja selvittää ulkoistamisen suurimmat riskit ja onnistuneen ulkoistamisen tunnusmerkit. Työssä käytettiin kvalitatiivista eli laadullista tutkimusmenetelmää. Teoreettinen viitekehys muodostui pääasiassa alan kirjallisuudesta ja sähköisistä internetlähteistä. Työn tutkimusaineisto kerättiin tekemällä teemahaastatteluita sellaisten yritysten edustajille, jotka ovat ulkoistaneet palkanlaskentansa. Tutkimus osoitti, että onnistunut palkkahallinnon ulkoistaminen vaatii paljon töitä, mutta sen toteutuminen ei ole mahdotonta. Tyypillinen ulkoistuspalveluasiakas ulkoistaa pääasiassa yrityksensä tukitoimintoja, ja ulkoistamisen suurimpina riskeinä pidettiin palvelussa tai toiminnossa tapahtuvia virheitä tai muutoksia, jotka aiheuttavat asiakkaalle ylimääräistä työtä ja kustannuksia. Onnistuneen ulkoistamisen tunnusmerkkeihin puolestaan kuuluvat säännölliset tapaamiset asiakkaan ja palveluntarjoajan välillä, huolellisesti laaditut pelisäännöt, toimitusvarmuus ja kustannustehokkuus. Johtopäätöksinä voitiin todeta onnistuneen ulkoistamisen toteutuneen täydellisesti silloin, kun edes asiakasyrityksen oma henkilöstö ei ole huomannut toiminnossa minkäänlaista muutosta.
Maalausalan urakkalaskurin laadinta
Hokijoki Oy:n palkkahallinnon toteutus
Tampella : palkkapussi
Kaupan alan palkanlaskenta : Uuden palkanlaskijan opas
Taloushallinnon palveluprosessit osaksi Salokorpi-yhtiön laatujärjestelmää
Henkilöstötilinpäätös Yritys Oy
Tämän opinnäytetyön aiheena oli Yritys Oy:n henkilöstötilinpäätös vuodelta 2009. Henkilöstötilinpäätös koostuu henkilöstötuloslaskelmasta ja henkilöstökertomuksesta. Opinnäytetyön tavoitteena oli laatia Yritys Oy:lle henkilöstötilinpäätösmalli, jota yritys voi hyödyntää myös myöhemmin. Tarkoituksena oli kehittää Yritys Oy:n henkilöstö- ja palkkahallinnon tietojärjestelmiä siten, että henkilöstötilinpäätöksiin vaadittavat tiedot olisivat helposti koottavissa. Tavoitteena oli lisäksi selvittää Yritys Oy:n henkilöstön tilaa ja tuottavuutta henkilöstötilinpäätöksen avulla. Opinnäytetyön teoreettinen viitekehys koostuu henkilöstötilinpäätöksen kehityslinjojen, rakenteen ja ongelmien tarkastelusta. Työn empiirinen osuus perustuu Yritys Oy:n kirjanpidosta ja henkilöstöhallinnon tietojärjestelmistä tilikausilta 2008 ja 2009 saadun informaation analysointiin. Tulokset on esitetty kaavioiden ja taulukoiden sekä niistä tehtyjen yhteenvetojen avulla. Tutkimustulokset osoittavat, että Yritys Oy:n henkilöstö- ja palkkahallinnon tietojärjestelmät eivät ole henkilöstötilinpäätöksen laatimisen edellytysten tasolla. Joitakin tarvittavia tietoja ei ollut kerätty ollenkaan tai niitä ei ollut eroteltu riittävän yksityiskohtaisesti. Puuttuvia tietoja jouduttiin keräämään Yritys Oy:n henkilöstöltä ja täydentämään tietojärjestelmiin. Yritys Oy hyötyisi henkilöstötilinpäätöksen dokumentointikartan laatimisesta sekä työtyytyväisyyskyselyn toteuttamisesta.
Henkilöstöjohtaminen : strateginen kilpailutekijä. Henkilöstön suorituskyvyn perusta
Palkanlaskentaprosessin kehittäminen siivousalan yrityksessä
Palkkahallinnon opas yhdistykselle  : Case Limingan Kickboxing ry
Palvelun saavutettavuuden laatu SOK Palkkahallintopalveluissa
Taloushallinnon taitajaksi
Palkkahallinnon käyttöönotto : case Blaxar Oy
Teknologiateollisuuden palkanlaskenta
Joka perjantai on tilipäivä jollakin
Palvelukeskuksen tilitysprosessin kehittäminen
Opinnäytetyön taustalla oli tarve kehittää toimeksiantajayrityksen palkkahallinnossa suoritettua perehdyttämistä yhdenmukaisemmaksi ja jäsennellymmäksi kokonaisuudeksi. Työn teoriaosassa tarkasteltiin perehdyttämistä, prosessiajattelua ja prosessien johtamista. Työn vuoksi suoritettiin havainnointia palkkahallinnon tehtävissä. Opinnäytetyön tavoitteena oli kehittää perehdyttämistä, sekä luoda raamit oikea-aikaiselle perehdyttämiselle konsernin palkkahallinnossa. Tarkoituksena oli luoda työkalu perehdyttämisvaiheen rungoksi ja ajalliseksi viitekehykseksi.  Opinnäytetyön tuotoksena syntyi Oikea-aikaisen perehdyttämisen aikajana -työkalu, jonka avulla voitiin hahmottaa onnistuneen perehdyttämisen kannalta oleellisimmat seikat. Tuotoksella listattiin kaikki palkkahallinnon perehdyttämisen yhteydessä läpikäytävät osa-alueet. Lisäksi tehtiin suunnitelma ajankäytölle jokaiseen perehdyttämisen vaiheeseen.  Johtopäätöksenä voidaan todeta, että tuotos vastaa hyvin palkkahallinnon kehittämistarpeisiin. Tuotoksen avulla perehdyttämisestä muotoutuu prosessimaisempi ja selkeämpi kokonaisuus. Tuotos on tehty myös helposti muokattavaan muotoon, jotta sen päivittäminen toimintaa kulloinkin parhaiten palvelevaksi kokonaisuudeksi on tarvittaessa mahdollista. Jatkoa ajatellen tuotoksen ympärille voitaisiin kehittää tarkemmat toimintaohjeet listatuista asiakokonaisuuksista, jolloin perehdyttämisprosessista tulisi vieläkin yksityiskohtaisempi kokonaisuus työohjeineen.
Palkanlaskentaprosessin kehittäminen : case tilitoimisto
Palkanlaskentaprosessin kehittäminen
Palkanlaskentaprosessi ja sen sujuvuus Kainuun maakunta- kuntayhtymässä
Palkanlaskentaprosessin päivitys ja ohjeiden luonti
Tuotannonseuranta-  ja työajanhallintajärjestelmän käyttöönottoprosessi Vammalan Vaneri Oy:ssä
Palkkaohjelman laatiminen rakennusliike Saneerausapu Ay:lle
Markkinalogiikkaa tieteen tekemiseen : palkkauudistuskeskustelijoiden näkemyksiä tulosjohtamisen ja tulospalkkauksen vaikutuksista yliopistotyöhön
Palvelukeskuksen tuottavuuden mittaaminen ja suorituskykyperusteinen palkkausjärjestelmä
Viime vuosikymmenen aikana pienet ja keskisuuret yritykset usein ulkoistivat palkkahallinnon ja kirjanpidon. Ulkoistamiseen johtanut syy oli useimmiten se, ettei pienellä yrityksellä ollut osaamista tai resursseja hoitaa näitä osa-alueita itse.    Opinnäytetyön tavoitteena oli uuden palkkahallintojärjestelmän kehittäminen toimeksiantajalle, jonka palkkahallinto oli ulkoistettu kahdelle tilitoimistolle. Tutkimuksen alatavoitteena oli hankkia uusi palkkahallintosovellutus ulkoistamista edullisemmin. Tämän pohjalta luotiin uudet toimintatavat palkkahallinnon toteuttamiseen. Tutkimuksessa vertailtiin ulkoistetun palkkahallinnon kustannuksia ja heikkouksia, ja sitä kautta lähdettiin kehittämään uutta palkkahallintojärjestelmää. Tutkimuksessa sovellettiin konstruktiivista tutkimusotetta. Tutkimusmenetelmä oli siis laadullinen eli kvalitatiivinen tutkimus.    Vertailulaskelmien perusteella todettiin, että hankkeeseen kannattaa ryhtyä. Tutkimuksen toteutusvaihe aloitettiin syyskuussa 2009, jolloin irtisanottiin sopimukset palkkahallintoa hoitaneiden tilitoimistojen kanssa ja alettiin kehittää uutta palkkahallintojärjestelmää. Irtisanomishetkellä oli jo kartoitettu potentiaalisia ohjelmistontoimittajia ja lähetetty heille tarjouspyynnöt sekä suunniteltu aikataulu. Tavoitteena oli, että uusi palkkahallintojärjestelmä otettaisiin käyttöön vuoden 2010 alusta.    Tarjoukset palkanlaskentaohjelmistosta saatiin kahdelta varteenotettavalta ohjelmistontoimittajalta. Ohjelmistonhankintaprosessi sai kuitenkin yllättävän käänteen, kun toinen tilitoimistoista teki irtisanomisen yhteydessä hyvän tarjouksen palkanlaskentasovellutuksen vuokraamisesta heidän kauttaan. Vaihtoehtoja vertailtiin ja opinnäytetyössä päädyttiin siihen, että palkanlaskentasovellutus vuokrattiin tilitoimistolta.    Palkanlaskentasovellutuksen käyttöönotto onnistui hyvin ja kustannukset muodostuivat ulkoistamista huomattavasti edullisemmaksi. Tammikuussa 2010 suoritettu ensimmäinen palkanlaskenta uudella ohjelmistolla onnistui. Tarvittavat raportit kirjanpitoon sekä kausiveroilmoituksia varten pystyttiin luomaan. Tulevaisuuden haasteeksi jää ohjelmiston ominaisuuksien entistä parempi hyödyntäminen ja palkanlaskentaan käytettävän ajan minimoiminen.
Palkkahallinnon laskentatointa koskevan toiminnan kehittäminen työnantajajärjestöissä
Raporttikehittimen käyttöoppaan suunnittelu ja toteutus
Työhönotto ja työsopimuksen ehdot [Talentum-verkkokirjahylly]
Palkanlaskennan toiminnan kehittäminen Plenware-konsernissa
Palkkahallinnon ulkoistamisen vaikutus esimiesten työajankäyttöön : case Limingan kunta
Palveluyrityksen henkilöresurssit ja niiden kehittäminen
Onnistuneen työnopastuksen ja perehdytyksen hyötyjä työnantajalle ovat muun muassa nopeutunut oppimisprosessi, työhön sitoutuminen ja myönteinen yrityskuva, virheiden ja niiden korjaamiseen kuluvan ajan väheneminen sekä työn kuormittavuuden ja siten myös poissaolojen ja henkilökunnan vaihtuvuuden väheneminen. Tämän toiminnallisen opinnäytetyön tavoitteena on laatia tiivistetty ja selkeä opas Raision kaupungin palkkahallinnon uudelle työntekijälle. Opasta tarvitaan, koska toimeksiantajan palkanlaskentaohjelmisto vaihtui tammikuussa 2015 ja järjestelmän oma käyttöohje on hyvin laaja. Uuden palkkasihteerin oppaaseen on valittu työohjeita, joiden avulla uusi työntekijä voi vähitellen omaksua palkanlaskentajärjestelmän käytön. Opas toimii myöhemmin myös muistin tukena, sillä kaikki ohjelmiston toiminnot eivät toistu päivittäisessä työssä. Oppaan laatimisella pyritään helpottamaan perehdyttämisprosessia ja nopeuttamaan uuden työntekijän sopeutumista työtehtäviinsä. Opinnäytetyön toiminnallinen osuus tehtiin toimeksiantona Raision kaupungin palkkahallinnon osastolle. Opinnäytetyön teoreettinen osuus kuvaa palkanlaskennan keskeisiä käsitteittä ja normeja Se käsittelee myös kunnallista palkkahallintoa ja työehtosopimuksia sekä perehdyttämisen ja työnohjauksen tavoitteita ja merkitystä yrityksissä ja organisaatioissa. Opinnäytetyön toiminnallisen osuuden tuloksena syntyi selkeä, viimeistelty ja tarpeen mukaan muokattava opas, joka sisältää aloittavan palkkasihteerin keskeisimmät työohjeet sekä liitteen palkkahallinnon työssä tarvittavista verkkosivuista. Työohjeissa on kuvattu esimerkiksi henkilöiden perustaminen palkanlaskentajärjestelmään, työsopimusten tallentaminen, poissaolojen käsittely, vuosilomien tallentaminen ja erilaisten palkkatapahtumien siirtäminen palkanlaskentajärjestelmään. Oppaan käytettävyyttä voidaan lopullisestiarvioida vasta sitten, kun uusi työntekijä aloittaa työnsä Raision kaupungin palkkahallinnossa. Uudelta perehdytettävältä on suositeltavaa kerätä palautetta, jotta opasta voidaan edelleen kehittää.
Fortime laskee palkat ja kokoaa henkilöstön tiedot
Palkka toimii useimmille meistä toimeentulon lähteenä ja takaa siedettävän elintason. Palkka on työstä saatua korvausta ja sitä maksetaan useasti perustuen itse työn ja sen vaativuuden, henkilön pätevyyden ja suoriutumisen sekä työn tuloksen mukaan. Palkan määrittämiseen, maksamiseen ja tilastointiin liittyvät tehtävät hoidetaan organisaatioiden palkkahallinnossa. Laadullinen opinnäytetyö koostuu teoriasta ja prosessikuvauksesta. Opinnäytetyössä syvennytään palkkaukseen ja palkanlaskentaan sekä kuvataan valtion henkilöstöhallinnossa toteutettava palkkahallinnonprosessi. Tutkimuksen tarkoitus ja tutkimustehtävä on selvittää ja kuvata palkkahallinnonprosessi. Samalla pyritään auttamaan lukijaa ymmärtämään, kuinka ja mistä palkka ja palkkahallinto muodostuvat. Tutkimusmenetelmänä on käytetty havainnointia ja tutkimusaineistona Valtion talous- ja henkilöstöhallinnon palvelukeskukselta saatua dokumentaatiota, minkä avulla prosessikuvaus on laadittu. Jatkotoimenpiteinä voitaisiin tutkia, kuinka uuden Kieku-tietojärjestelmähankkeen myötä toimintatavat ja prosessit muuttuvat Valtion talous- ja henkilöstöhallinnon palvelukeskuksella. Samalla voitaisiin selvittää, kuinka uuden tietojärjestelmän käyttöönotto on sujunut ja mitä uutta se on tuonut vanhan palkanlaskentajärjestelmän tilalle.
Uudistettu vuosilomalaki: muutokset ja vaikutukset palkkahallintoon : Case: Metso Shared Services Oy
Ulkoistettu palkanlaskenta ja palkanlaskentaprosessin toimivuus : tapaustutkimus: Silver Zombie Oy
Tämä opinnäytetyö tehtiin toimeksiantona opetus- ja tutkimustyötä tekevälle organisaatiolle. Opinnäytetyönä laadittiin palkanlaskijan toimintakäsikirja, jonka on tarkoitus toimia apuvälineenä kohdeorganisaatiossa uuden työntekijän perehdytysprosessissa sekä vanhempien työntekijöiden työnopastuksessa. Toimintakäsikirja sisältää ohjeet palkanlaskijan työtehtäviin ja sen tarkoitus on yhdenmukaistaa toimintamenetelmiä ja tapoja hajautetussa organisaatiossa sekä varmistaa tallennusprosessien oikea sisäistäminen. Toimintakäsikirjan aineisto on hankittu kvalitatiivisin tutkimusmenetelmin kokemuspohjaisella työssä oppimisella. Opinnäytetyöntekijä perehtyi myös palkkahallinnon lainsäädöksiin ja työoikeuden säännöksiin varmistuakseen laadittujen ohjeiden validiteetista. Työn teoreettisen osan lähdemateriaali on hankittu henkilöstöhallintoon ja perehdytykseen liittyvästä kirjallisuudesta. Toimintakäsikirja tulee olemaan hyödyksi uusille ja vanhoille työntekijöille. Tämän opinnäytetyön toimintakäsikirjaosio on tarkoitettu vain toimeksiantajaorganisaation käyttöön, minkä vuoksi laaditut ohjeet on koottu erilliseen produktiin. Tässä raportissa käydään läpi produktin sisältöä ja laatimisprosessia siltä osin, kuin se on mahdollista paljastamatta kohdeorganisaation tietoja
Terveyskeskuksessa työskentelevien työn järjestäminen, toiminnan ohjaaminen ja kehittäminen
TietoAkseli : tiedote
Palkkahallinto on tärkeä tilitoimistojen palvelu
Sisäinen valvonta palkkahallinnossa
Kuntien palkkahallinto
Suomalaisen osakeyhtiön ulkomailla sijaitsevan kiinteän toimipaikan vaikutukset yrityksen taloushallintoon
Tämän opinnäytetyön tarkoituksena oli tutkia SOK Palveluässän Palkkahallintopalvelujen saavutettavuutta ja saavutettavuuden laatua asiakkaiden näkökulmasta. Tutkimuksen tavoitteena oli selvittää, mitä mieltä asiakkaat ovat saavutettavuuden nykytilasta ja minkälaisia kehitysehdotuksia asiakkailla oli yrityksen saavutettavuuteen liittyen. Tavoitteena oli tulosten avulla luoda kattava kokonaiskuva palkkahallinnon saavutettavuuteen vaikuttavista eri tekijöistä, sekä löytää parhaat tavat asiakkaiden näkemysten ja yrityksen toimintatapojen yhteensovittamiseksi. Tutkimuksen teoreettinen viitekehys pohjautui palvelun laadun kirjallisuuteen. Kirjallisuudesta nostettiin esiin puhelin- ja sähköpostipalvelun erityispiirteet sekä palvelun koettu kokonaislaatu ja sen mittaaminen. Laatua käsiteltiin myös palvelun laadun osatekijöiden kautta, ja lopulta keskityttiin yhteen palvelun laadun osatekijöistä, saavutettavuuteen. Saavutettavuudella tarkoitetaan tässä tutkimuksessa lähestyttävyyttä ja joustavuutta eli sitä, kuinka helposti asiakas saa tarvittaessa yhteyden palkkahallintoon, ovatko yhteydenottoajat tarpeeksi laajat ja onko palvelu viivytyksetöntä ja ymmärrettävää. Tutkimusstrategiaksi valittiin survey-tutkimus ja tutkimuksen aineisto kerättiin tutkittavalta perusjoukolta strukturoidulla kyselylomakkeella. Tutkimusmenetelmänä käytettiin kvantitatiivista tutkimusta ja tutkimusaineisto analysoitiin tilastollisin menetelmin.  Lomake rakennettiin teoreettisessa viitekehyksessä esiteltyjen teorioiden pohjalta. Yleiskuvan luomiseksi analysoitiin myös olemassa olevia puheluraportteja, joiden avulla kartoitettiin palkkahallintoon tulevien yhteydenottojen määriä ja niiden kehitystä.Tutkimuksen tulokset osoittivat, että yrityksen saavutettavuudessa on joiltakin osin parantamisen varaa, vaikka saavutettavuuden nykytilaa pidettiin kokonaisuudessaan hyvänä. Yli kolmasosalle esimiehistä oli epäselvää, mitkä ovat oikeat yhteydenottokanavat. Asiakkaat kokivat puhelimella ja sähköpostilla lähestymisen lähes yhtä mielekkääksi, mutta palkanlaskijoiden asenteisiin ja antamiin vastauksiin toivottiin parannusta. Saatuja tuloksia voidaan hyödyntää saavutettavuuden laadun tarkkailussa.
Opinnäytetyön tarkoituksena oli luoda palkkahallinnon opas Limingan Kickboxing ry:lle. Toimeksiantaja haluaa palkata ensimmäistä kertaa työvoimaa lähiaikoina ja halusi tuekseen oppaan, jonka avulla se kykenee hoitamaan palkanlaskennan ja palkkahallinnon itse lain ja normien vaatimalla tavalla. Mukaan työhön pyrittiin ottamaan toimeksiantajan näkökulmasta vain olennaisimmat ja todennäköisimmät asiat palkanlaskennasta ja palkkahallinnosta. Opinnäytetyö on toiminnallinen, se muodostuu teoriaosasta ja sen liitteenä olevasta käytännönläheisestä oppaasta. Tutkimusmenetelmänä käytettiin laadullista kyselyä ja teoreettinen tietopohja muotoutui alan kirjallisuudesta, internet-aineistoista ja kirjoittajan kokemuksellisesta tiedosta palkkahallinnosta ja yhdistystoiminnasta. Muille urheiluseuroille tehdyn kyselyn avulla selvisi, että yhdistyksissä tehdään paljon palkatonta talkootyötä, mutta talkootyön määritelmää ei silti tunneta. Opinnäytetyöhön otettiin siis mukaan määritelmät erilaisista työskentelytavoista yhdistyksissä. Palkkatyöstä seuraavat työnantajan velvollisuudet, joten on kyettävä tunnistamaan työn luonne. Työssä käsiteltiin myös palkan ja työkorvauksen eroja sekä erilaisia verovapaita korvauksia, joita yhdistykset voivat maksaa työntekijöille tai vapaaehtoisille toimijoille. Teoriaosa ja opas rakennettiin järjestykseen, jonka mukaan työntekijän palkkaaminen ja palkanlaskenta yleensä etenevät käytännön mukaan. Työsuhteen tunnistaminen, työsopimuksen sisältö ja tekeminen sekä työntekijän vakuuttaminen aloittavat työnantajan velvollisuuksien ketjun, joka päättyy lopulta palkanlaskennan kautta viranomaisilmoituksiin ja toimijan kirjanpitoon. Oppaaseen sisällytettiin yksityiskohtainen ohjeistus palkan laskemisesta sekä mallit työsopimuksesta ja erilaisista viranomaisilmoituksista, jotka työnantajan on tehtävä. Opas luovutettiin toimeksiantajan käyttöön myös sähköisenä, jolloin se on muokattavissa vuosittain vaihtuvien prosenttien ja rahamäärien osalta. Opinnäytetyö on merkityksellinen paitsi toimeksiantajalle, myös muille yhdistyksille, jotka suunnittelevat palkkaavansa työvoimaa. Toki on mahdollista ulkoistaa palkanlaskenta ja palkkahallinto tilitoimistolle, mutta tämän työn tarkoituksena oli antaa selkokielistä opastusta ja rohkaista toimijaa selviytymään palkanlaskennasta ja viranomaisilmoituksista itse.
Palkkahallinnon laskentatoimi : työntekijöitä koskeva runkojulkaisu
Palkkahallinnon viranomaisraportointi : case Metso Shared Services Oy
Palkkatietojen keruujärjestelmän kehittäminen
Kyselytutkimus Personec F -palkanlaskentajärjestelmästä : case: Jyväskylän kaupunki
Palkkahallinnon kehittäminen ICT-alan yrityksessä
Palkanmaksun kulun peruskuvaus - opas uudelle työntekijälle case : Taloustuki Kuntapalvelut Oy
Palkkahallinnon säännökset 1995
Tiliposti & palkka : Rantalaisen asiakas- ja sidosryhmälehti
Pirkanmaan Osuuskaupan palkka-ajoprosessin perehdytysopas
Palkkakansio. Palkanlaskenta
Opinnäytetyön tavoitteena on selvittää miten palkanlaskentajärjestelmän muutos on onnistunut henkilöstöpalvelualalla toimivassa yrityksessä palkanlaskijoiden näkökulmasta, miten se on vaikuttanut palkanlaskijoiden työhön ja mitä muutoksia palkanlaskijat vielä toivoisivat järjestelmää ajatellen. Tutkimuksen teoreettinen viitekehys koostuu tietojärjestelmämuutoksen vaiheista, sekä sen onnistumiseen vaikuttavista asioista. Teorian pohjalta laadittiin kyselylomake, joka lähetettiin kaikille yrityksen palkanlaskijoille. Tutkimus toteutettiin pääosin kvantitatiivisena, mutta kyselyn lopussa oli myös kvalitatiivinen osio. Tutkimustuloksista voitiin havaita, että muutosprosessi ei ollut palkanlaskijoiden mielestä kovin onnistunut. Kritiikkiä esitettiin johtamista ja sen asiantuntevuutta, aikataulutusta, koulutuksen ja tuen määrää, sekä palkanlaskijoiden muutosprosessiin mukaan ottamista kohtaan. Vaikka muutosprosessiin ei oltu kovin tyytyväisiä, uuteen palkanlaskentajärjestelmään itsessään oltiin melko tyytyväisiä. Palkanlaskijat olivat tyytyväisempiä siihen kuin vanhaan järjestelmään, ja työskentely on nykyään helpompaa. Uusi järjestelmä on tulosten mukaan helppokäyttöinen, sen käyttöön on kehittynyt rutiini ja palkanlaskijat kokevat, että siitä on hyötyä työskentelyssä. Kehittämisehdotuksia esitettiin paljon, enimmäkseen järjestelmän muuttamisesta toimialakohtaisemmaksi, tukitiimin työn laadun parantamisesta ja ohjeiden selkeyttämisestä, sekä järjestelmässä tehtävän työn muuttamisesta käsin tehtävästä enemmän automaattisemmaksi.
Tiedon kulun parantaminen työsuhteen elinkaaren eri vaiheissa
Työntekijöiden käsittely yrityksen X kirjanpidossa
SAP palkanlaskentaohjelman käyttöönottoprojekti : case Rautaruukki Oyj Kurikan yksikkö
Uuden palkanlaskijan perehdyttäminen : case: Fazer Amica Oy
Tiivistelmä.
Palkkahallinto : tietovaateet ja rekisteröinti
Palkkahallinto [Talentum Fokus]
Opinnäytetyöni on tehty toimeksiantona Turun kaupungin talouspalvelukeskuksen palkanlaskennan yksikölle. Toimeksiantona oli Personec F.K. palkkahallintojärjestelmään integroidun Personec F.K. ESS (Employee Self Service) itsenäiskäyttöjärjestelmän käyttöönoton kartoitus keväällä 2010. Itsenäiskäyttöjärjestelmän ensisijaisena tarkoituksena on saavuttaa kustannussäästöjä hajauttamalla tietojen syöttöä ja päätöksentekoa organisaation sisällä.  Opinnäytetyön lähtökohtana oli tehdä yleiskartoitus itsenäiskäyttöjärjestelmän käyttöönoton tilanteesta kaupungin työntekijöiden keskuudessa. Tavoitteena oli selvittää käyttäjien kokemuksia ja järjestelmän vaikutusta käyttäjien työhön. Tarkempaa tietoa haluttiin myös mahdollisista haittatekijöistä sekä lisäkoulutuksen ja tuen tarpeesta. Lisäksi tutkimuksessa kerättiin käyttäjien kehittämis- ja parannusehdotuksia. Tutkimusmenetelmänä käytettiin kvantitatiivista kyselytutkimusta, ja kysely toteutettiin sähköisesti web-kyselynä. Tutkimuksen perusjoukoiksi valittiin sosiaali- ja terveystoimen sekä talouspalvelukeskuksen työntekijät. Tutkimustulosten perusteella voidaan arvioida, että ESS:n käyttöönotto on lähtenyt melko hyvin käyntiin. Suurin osa vastaajista oli järjestelmään tyytyväisiä, ja koki sen hyödylliseksi työvälineeksi. Kritiikkiä annettiin muun muassa puutteellisesta koulutuksesta, järjestelmän tietoteknisistä ongelmista sekä työpaikalla vallitsevasta kiireestä.  Tutkimustulosten avulla toimeksiantaja voi arvioida muun muassa lisäkoulutusten tarpeellisuutta ja tukipalveluiden kehittämistarvetta. Kokonaisuudessaan tutkimustulokset antavat toimeksiantajalle hyvän lähtökohdan kehittää ESS:n toiminnasta entistä tehokkaampaa.
Palkkahallinto-ohjelman hankinta tilitoimistoon : case: Tili-Avekki Oy
Palkkahallinto tehokkaammaksi ESS:n avulla
Digitaalinen arkistointi : case: Vaasan kaupungin palkkahallinto
Kirjanpidon ja palkkahallinnon ohjelmistojen hyvien ominaisuuksien määritteleminen
Palkanlaskentaprosessin kuvaus
Tämän opinnäytetyön tarkoituksena oli laatia palkka-ajoprosessia koskeva perehdytysopas Pirkanmaan Osuuskaupan palkkahallintoon. Tarkoituksena oli, että perehdytysoppaan avulla työntekijä ymmärtäisi paremmin palkka-ajoprosessia, palkanlaskennassa käytettäviä ohjelmistoja ja palkanlaskennan käytäntöjä. Tavoitteena oli tehdä selkeä ja käytännöllinen perehdytysopas palkkahallintoon tuleville kesätyöntekijöille, harjoittelijoille ja uusille työntekijöille. Tavoitteena oli myös, että uudet työntekijät saisivat tukea ja neuvoa perehdytysoppaasta työskentelyynsä ja pystyisivät hyödyntämään perehdytysopasta palkka-ajoprosessin aikana. Raporttiosiossa käsitellään palkanlaskentaa yleisesti sekä Pirkanmaan Osuuskaupan palkanlaskentaa ja palkanlaskijan toimenkuvaa. Raportissa käsitellään myös perehdyttämistä, kuten miksi se on tärkeää, mitä puutteellinen perehdytys voi aiheuttaa ja mitä apuvälineitä voi käyttää perehdytyksen apuna. Perehdytysoppaassa käsitellään palkka-ajoprosessia sekä syvennytään muutamiin palkanlaskentaan liittyviin aiheisiin, joita ovat lääkärintodistusten, verokorttien, ammatti-yhdistysjäsenmaksujen, ulosoton ja vuosilomien käsittely. Pelkkien palkkahallinnossa käytettävien ohjelmistojen oppimiseen menee oma aikansa, joten niiden oppimisen tueksi perehdytysopas sisältää print screen kuvia Fenix ja Maraplan ohjelmistoista. Perehdytysopas on luottamuksellinen, koska se sisältää palkkahallinnon asioita. Perehdytysopas otetaan käyttöön välittömästi. Asiasanat: perehdyttäminen, palkkahallinto, palkka-ajoprosessi.
Palkkahallinnon kehittämistutkimus : Case: Viitasaaren Tilausliikenne Oy
Kangasalan kunnan palkanlaskentapalvelun tehokkuuden parantamiseen ja tulevaisuuden haasteisiin on etsitty pitkän tähtäimen ratkaisua. Varteenotettavimpana vaihtoehtona pidettiin laajennettavaa ja syvennettävää seudullista yhteistyötä. Tampereen ympäristö-kunnat ovat hankkineet yhteisen palkanlaskentaohjelman ja vuoden 2010 aikana tarkoituksena oli toteuttaa Palkkahallinnon palvelukeskusmalliin siirtymisen -projekti. Palvelukeskustoiminnan oli tarkoitus käynnistyä 1.1.2011, Kangasalan kunnan toimiessa isäntäkuntana. Tämän kehittämistyön tavoitteena oli kartoittaa ja arvioida seudulliseen, isäntäkuntaperiaatteella toimivan, Palkkahallinnon palvelukeskus -projektin onnistumiseen liittyvät kriittiset tekijät eli riskit. Perinteisen riskienhallinta-ajattelun mukaisesti tarkoituksena oli myös miettiä, miten havaittuihin riskeihin tulisi varautua, kehittää käytännön ratkaisuja sekä selvittää, miten ne on lopulta, projektin päätyttyä, hoidettu. Ajatuksena oli ohjata toimintaa riskienhallinnalla niin, että erityisesti projektin ohjausryhmässä pystytään tekemään parhaita mahdollisia päätöksiä. Palkkahallinnon palvelukeskus -projektin keskeyttämisen jälkeen lisätavoitteeksi asetettiin todellisten syiden löytäminen seutukuntien kielteisille päätöksille. Tämän kehittämistehtävän ja sen tuloksien avulla haluttiin erityisesti oppia verkostoyhteistyön ja riskienhallinnan haasteista. Samoja virheitä ei haluta tulevaisuudessa toistaa, vaan seuraavia projekteja varten halutaan ottaa opiksi. Kehittämistehtävässä käytettiin laadullista tutkimusta. Tiedonkeruun menetelminä kehittämistehtävässä käytettiin mm. riskejä kartoitettaessa SWOT-analyysiä, skenaario-menetelmää, delfoitekniikkaa sekä benchmarkkausta ja riskien arvioinnissa subjektiivisia arvioita riskitaulukkoon sijoitettaessa. Riskienhallintamenetelmien kehittämisen apuna olivat syy-seuraus-logiikka, toimintatutkimus, benchmarkkaus sekä tiimityö. Kehittämis- ja selvitystyön tuloksena syntynyttä riskiluetteloa päivitettiin tarvittaessa. Riskienhallintapäätösten tekemistä varten ohjausryhmälle luotiin ns. riskiraportti ja tehtyjä toimenpideratkaisuja arvioitiin haastatteluin ja ryhmäkeskusteluin. Kriittisimmiksi riskeiksi osoittautuivat palkanlaskentahenkilöstön muutosvastarinta, kuntien päätöksenteko taustalaskelmineen ja median vaikutus. Ymmärrys ja oppiminen kaikista havaituista ja osittain toteutuneista riskeistä perustui riskienhallintaprosessiin sekä käytännön toimien ja tapahtumien kokonaisvaltaiseen arviointiin avoimin keskusteluin. Esitettyjä kehitysehdotuksia voidaan hyödyntää tulevissa projekteissa.
Palkanlaskenta - tiivistetty ohje palkanlaskijalle
Palkkavuosi
Palkkahallinnon käsikirja
Urheiluyhdistyksen rahastonhoitajan opas  Case: Puntti-Karhut Ry
Opinnäytetyön tavoitteena on kuvata Hokijoki Oy:n palkkahallinnon toimintaa. Erityisesti työssä tutkitaan palkkahallinnon prosesseja sekä pohditaan mahdollisia kehittämisehdotuksia olemassa oleviin toimintamalleihin. Hokijoki Oy vastaa joensuulaisen Jokipojat-jääkiekkojoukkueen toiminnan toteuttamisesta. Palkkahallinto Hokijoki Oy:ssä poikkeaa tavallisesta yrityksestä, koska työsopimukset ovat hyvin erilaisia: pelaajien sopimukset ovat voimassa määrätyn ajan ja palkanlaskennassa eri kuukaudet poikkeavat merkittävästi toisistaan. Opinnäytetyö on laadullinen tutkimus, jonka tavoitteena on kokonaisvaltainen tiedonhankinta tarkasteltavasta kohteesta. Aineisto koottiin käymällä läpi eri prosessien vaiheet, jotka kirjattiin ylös ja käytettiin empiirisenä aineistona. Opinnäytetyön teoriaosassa käsitellään palkkahallinnon säädöksiä ja teoriaa. Lisäksi esitellään Mestiksen yleissopimus, jonka ovat tehneet Suomen Jääkiekkolijat ry ja Jääkiekon Sarjaseurat ry. Yleissopimuksessa määritellään pelaajasopimuksen puitteet. Hokijoki Oy:n palkkahallinto toimii muutamista ongelmakohdista huolimatta hyvin. Opinnäytetyö sisältää kehittämisehdotuksia, joiden avulla palkanlaskentaprosessia voidaan tehostaa.
Opinnäytetyön aiheena oli kerätä eräiden ammattialojen oleellista tietoa yksiin kansiin, mikä koskee kuntasektorin määräaikaisten palvelussuhteiden palkanlaskentaa. Työllä ei ole tilaajaa. Aihe koettiin tarpeelliseksi ja ajankohtaiseksi opinnäytetyöntekijän työllistyessä sijaiseksi sijaisten palkanlaskijaksi. Tähän opinnäytetyöhön poimittiin asioita, jotka koskivat määräaikaisten työntekijöiden ja viranhaltijoiden palkanlaskentaa. Kenttä oli laaja ja haastava muun muassa siksi, että palkansaajina oli niin monia eri ammattialoja erilaisissa palvelussuhteissa: virka- että työsopimussuhteisia, osa- ja kokoaikaisia, sivu- ja päätoimisia, työllistettyjä ja oppisopimussuhteisia, alle 18-vuotiaita ja eläköityneitä, ikälisiä ja henkilökohtaisia lisiä, puhelin- ja ruokaetua, puistotyöntekijöitä ja lääkäreitä. Henkilöt siirsivät osastoa tai heidän työnkuvansa muuttui. Kaikki nämä kuuluivat pääsääntöisesti KVTES:en piirin, johon teoriaosuus painottuukin. Tämä opinnäytetyön tekeminen ratkaisi ongelman, mistä löytää nopeasti yleisimmät palkkaan vaikuttavien asioiden tiedot. Työssä havaittiin myös kehittämistarpeita. Tärkeimmät olivat palkanlaskentamateriaalin yhtenäistäminen ja tiedonkulun parantaminen. Työ jatkuu, sillä tekeillä on myös palkanlaskentaohjelma Pegasoksesta manuaaleja.
Sähköisen palkkahallinnon haasteet ja mahdollisuudet : tutkimus pirkanmaalaisista pk-yrityksistä
Palkanlaskennan oppimateriaalin kehittäminen Fivaldi-ohjelmistoon
Ulkoistetun palkkahallinnon siirtäminen sisäiseksi toiminnaksi : Case Activeark JWT
Ammattioppilaitoksen palkkahallinto
Excel-sovelluksen kehittäminen henkilötilausliikenneyrityksen palkanlaskentaan
Palkanlaskijan toimintakäsikirja työnopastukseen
Opinnäytetyön tavoitteena oli tutkia pienyrityksen ja tilitoimiston yhteistyötä ja työnjakomahdollisuuksia yrityksen palkanlaskentaprosessissa. Tarkoituksena oli selvittää minkälaisia palkanlaskentaan kuuluvia tehtäviä yrittäjä, joka haluaa hoitaa työntekijöidensä palkanlaskennan, voisi tarvittaessa siirtää tilitoimistonsa hoidettavaksi. Työnjakoa ja sen vaikutuksia käsitellään myös vastuunjakautumisen näkökulmasta. Opinnäytetyön toimeksiantajana on tilitoimisto RL-Tili Oy ja kohdeyrityksenä oululainen ravintola-alan yritys, joka käyttää toimeksiantajan tilitoimistopalveluja. Teoreettinen viitekehys koostuu osapuolten väliseen toimeksiantosopimukseen liitetyistä palveluista ja sopimusehdoista. Lisäksi teoriassa käydään läpi palkkahallinnon prosesseja aina yksittäisen palkan laskemisesta palkanlaskijan tehtäviin koko työsuhteen aikana. Tutkimusmenetel-mänä on käytetty prosessianalyysiä kohdeyrityksen palkanlaskentaprosessin nykytilan kuvaamiseen. Lisäksi on käytetty teemahaastattelua tilitoimistoyritysten kokemusten ja mielipiteiden keräämiseen palkanlaskentaprosessin tehtävien työnjaosta. Tutkimus osoitti, että tilitoimistoyritykset koosta riippumatta ovat hyvin myönteisiä kaikenlaiselle yhteistyölle asiakkaidensa kanssa. Sopimusvaiheessa jo huomioidaan asiakkaan tarpeet ja toiveet ja yksilöityjä palvelupaketteja käytetään paljon. Sellaisissa tilitoimistoissa, joissa käytettiin nettipohjaista kirjanpito- ja palkanlaskentaohjelmistoa yhteistyö asiakkaiden kanssa sujui joustavimmin. Tulosten perusteella tulin siihen johtopäätökseen, että kaikenlaista yhteistyötä palkanlaskennassa kohdeyrityksen ja toimeksiantajan välillä voidaan lisätä, mikäli käytössä on palkanlaskentaohjelmisto, jota molemmat osapuolet pääsevät käyttämään. Suosittelemani ohjelmisto on Palkka.fi-sivusto, joka kohdeyrityksellä on jo käytössä. Ohjelma on käyttäjilleen ilmainen ja siihen saa tarvittaessa tunnukset myös tilitoimistolle. Lisäksi kohdeyrityksen henkilöstömäärä on vuositasolla alle viisi, mikä myös puoltaa Palkka.fi-ohjelmiston soveltuvuutta tässä tapauksessa.
Palkkahallinnon ulkoistamisen vaikutukset ulkoistajayritykseen palveluntuottajan näkökulmasta
Talousprosessit Mediamaisteri Group Oy:ssä
Opinnäytetyö on tehty toimeksiantona taloushallinnon yritykselle. Ohjaajana toimi lehtori Arja Itkonen. Työn tavoite oli tehdä toimeksiantajalle opas, jota voidaan käyttää palkanlaskennan apuna. Kohdeyrityksellä oli tarvetta Personec W -palkanlaskentaohjelman perusteiden oppaalle. Työ on toiminnallinen työ, ja työn tuloksena on opas Personec W -ohjelman perusteisiin. Työ on tehty laadullisin menetelmin. Oppaan tietoperusta on tehty aikaisemman työkokemuksen perusteella. Personec W -ohjelmalle ei ollut teoriaa. Opinnäytetyön yhdeksännessä kappaleessa kerron miten olen laatinut oppaan. Teoriaosuuden tietoperustassa on käytetty Suomen lakeja, palkanlaskennan oppikirjoja sekä erilaisia palkanlaskennan sidosryhmien ohjeita. Teoriaosuudessa käsittelin palkanlaskennan perusteita sekä kerroin mitkä asiat ovat tärkeitä palkanlaskijoille ja mihin asioihin kannattaa kiinnittää erityistä huomiota. Olen myös avannut aiheeseen liittyviä lakeja ja muita ohjeita sisällöllisesti sekä kertonut miten niitä pitää käyttää palkanlaskennassa. Lisäksi käsitelin lyhyesti palkanlaskennan tulevaisuutta. Johtopäätöksessä kerron millaisia tuntemuksia palkanlaskenta työnä herätti minussa sekä mitkä lainsäädännön osat yllättivät minut. Lisäksi pohdin myös tulevien lakimuutosten vaikutusta palkanlaskentaan, sillä jotkut tulevista lakimuutoksista vaikuttavat suuresti palkanlaskentaan.
Opinnäytetyön toimeksiantajana oli Limingan kunta. Opinnäytetyön tarkoituksena oli talous- ja henkilöstöhallinnon palvelujen ulkoistamisen ja kunnassa käyttöön otettavan uuden toimintatavan myötä ohjeistuksen laatiminen esimiehille ja työntekijöille. Opinnäytetyö rajattiin koskemaan vain henkilöstöhallintoa (palkkahallinto). Opinnäytetyössä tehtiin lisäksi tutkimus esimiesten työajankäytöstä käyttäen toimintolaskentaa välineenä. Tutkimuksen pääasiallisena tavoitteena oli saada selville, oliko palkkahallinnon ulkoistamisella vaikutusta esimiesten työajankäyttöön. Opinnäytetyössä on käytetty kahta eri lähestymistapaa. Toisaalta se on konstruktiivinen tutkimus, jonka lopputuloksena syntyi konkreettinen tuotos eli ohjeet esimiehille ja työntekijöille. Toisaalta opinnäytetyö on tapaustutkimus. Tutkimuksen kohteena oli pieni joukko esimiehiä, joiden työaikaa seurattiin neljän viikon ajan. Tutkimus on toteutettu laadullisena tutkimuksena ja sen aineisto on koottu työajanseurantalomakkeella sekä Webropol – kyselyllä. Opinnäytetyön tietoperustana on käytetty pääasiassa toimintolaskennan ja ulkoistamisen teorioita sekä kirjallisuudessa esiintyvää aineistoa esimiehille kuuluvista tehtävistä. Työajanseuranta toteutettiin esimiehillä Limingan kunnassa yhteensä neljän viikon aikana, joista kaksi viikkoa toteutettiin ennen ulkoistamista ja kaksi ulkoistamisen jälkeen. Tutkimuksen mukaan esimiesten työajasta 48 % kului oman yksikön hallinnollisiin tehtäviin, 26 % henkilöstöhallinnon, 10 % taloushallinnon, 9 % muihin tehtäviin sekä 7 % muuhun kuin esimiestyöhön. Palkkahallinnon ulkoistamisella ei tämän tutkimuksen perusteella voitu sanoa olevan vaikutusta esimiesten työajankäyttöön. Tutkimuksen tuloksia voidaan käyttää hyväksi kunnassa prosessien kehittämisen lisäksi esimiesten oman työajan hallinnassa.Esimiehet saivat työajanseurannalla tietoa siitä, mihin heidän työaikansa kuluu. He pystyvät tulevaisuudessa muuttamaan toimintatapojansa, tehostamaan toimintaansa ja käyttämään enemmän aikaa tärkeiden tehtävien tekemiseen.
Palkkahallinnon ulkoistaminen on nykyisin yhä yleisempää. Koko henkilöstöhallinnon ulkoistaminen yleistyy myös. Ulkoistaminen onkin yksi henkilöstöhallinnon tulevaisuuden trendeistä. Se on jo nyt synnyttänyt oman liiketoiminta-alansa, kun ulkoistettua palvelua tarjoavia yrityksiä syntyy koko ajan lisää. Tässä opinnäytetyössä on tutkittu onko ulkoistettu palkkahallinto parempi kuin oma sisäinen palkkahallinto. Tutkimus on liikematkatoimisto Via Travelzon Finland Oy:n toimeksianto.Tutkimuskysymys on rajattu koskemaan vain tätä organisaation toimintoa. Apukysymyksinä on tarkastelu vapauttaako ulkoistaminen yrityksen resursseja sen päätoimintaan, miten johdon raportointitarpeet on huomioitu sekä palveluntarjoajan palvelunlaatua. Tutkimus toteutettiin kvalitatiivisena haastattelututkimuksena. Haastattelumuotoina käytettiin sekä puolistrukturoitua haastattelua että asiantuntijahaastattelua. Haastattelut suoritettiin keväällä ja syksyllä 2008.Tutkimustuloksena voidaan sanoa, että tällä hetkellä ulkoistettu palkkahallinto on parempi kuin oma sisäinen, mutta yritys hyötyisi eniten omasta henkilöstöasiantuntijasta. Tutkimuskohteena olleessa organisaatiossa johdon mukaan keskitytään ydintoimintoon eli liikematkojen myyntiin. Haastattelututkimuksen mukaan henkilöstöasiat kuitenkin veivät aikaa itse päätoiminnalta.Tutkimustulos on samassa linjassa viitekehyksen kanssa. Viitekehys on muodostettu tutkimalla henkilöstöhallinnon ja palkkahallinnon ulkoistamista.  Johtopäätöksenä voidaan todeta, että henkilöstöasiantuntija toisi organisaatioon henkilöstöasioiden osaamista. Hän myös vapauttaisi henkilökunnan resursseja itse ydintoimintoon. Oman henkilöstöasiantuntijan palkkaaminen ei toisi organisaatiolle merkittäviä lisäkustannuksia, jos samalla ulkoistettu palkkahallinto tuotaisiin takaisin organisaation sisälle
Työtapojen yhtenäistäminen : riskit hallintaan palkanlaskennassa
Palkanlaskennan ohjeistus kuntatyönantajalle : case -Säkylän kunta
Kuukausipalkat : kuukausipalkat, viikkopalkat, kausipalkat
Perehdyttäminen pienyrityksen palkkahallintoon
Personec W -palkanlaskentaohjelman opas
Pienyrityksen uusi palkkahallintojärjestelmä : case: Gisado Oy
Palkkahallinnon palvelukeskus -projektin riskienhallinta
Pienyrityksen palkanlaskentasovellus
