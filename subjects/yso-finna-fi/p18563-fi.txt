http://www.yso.fi/onto/yso/p18563 elinkaarimallit
elinkaarimallit elinkaarimallit Privat Public Partnership -mallit PPP
Viherrakentamisella uusia liiketoimintamahdollisuuksia
Opinnäytetyö perustuu koottuun historia-aineistoon, jota käsitellyt teoriat pohjustavat. Kolmas teoria käsittelee tuotekehitystä, jonka tuloksena syntyy tuoteidea. Hyvärilän Matkailu- ja Nuorisokeskus on Nurmeksessa sijaitseva valtakunnallinen nuorisokeskus. Se on vakiinnuttanut paikkansa suosittuna leirikoulukohteena. Hyvärilä on monipuolinen matkailukeskus, joka tarjoaa palveluitaan monille erilaisille asiakasryhmille. Hyvärilän alueella on värikäs historia kaupungin kunnalliskotina. Alueella toimi samaan aikaan myös kunnalliskodin mielisairasosasto. Vähitellen Hyvärilän matkailullinen potentiaali huomattiin ja Hyvärilästä alettiin kehittää matkailualuetta, osana Nurmeksen matkailukaupunki ideaa. Matkailukeskuksen elinkaarimalli tarkastelee matkailukeskuksen kehittymistä sen perustamisesta nykypäivään. Vanhustenhuollon historia keskittyy puolestaan Hyvärilän aikaan kunnalliskotina. Menneisyyden ja historian tuotteistaminen on kasvava trendi matkailualalla. Tuotekehitys pohjautuu koottuun historialliseen aineistoon, jota voidaan hyödyntää monipuolisesti matkailun kehittämisessä. Tuotekehityksen teorian pohjalta kehitettiin käyttökelpoinen tuoteidea joka hyödyntää Hyvärilän alueen historiaa. Tuotekehitysprosessin perusteella kehitettiin Historiaradan, jossa yhdistyy toiminnallisuus ja alueen menneisyys. Radan tarkoitus on kertoa eläväinen ja opettavainen tarina, joka saa matkailijan kiinnostumaan alueen menneisyydestä.
Opinnäytetyön aiheena on Kastellin monitoimitalon ulkopuolen luovutus Oulun Kastellissa. Kastellin monitoimitalo on 30.7.2014 valmistunut koulurakennus, joka pitää sisällään peruskoulun ala- ja yläasteen, lukion, päiväkodin sekä nuorisotiloja. Työssä käsitellään itse luovutuksen lisäksi työmaalla ennen luovutusta tehtyjä toimenpiteitä sekä elinkaarimallia ja sen vaikutuksia luovutukseen. Tarkoituksena tässä opinnäytetyössä oli selvittää, miten luovutus suoritetaan tämänkaltaisessa urakassa, kun kyseessä on suuri hanke, joka toteutetaan elinkaarimallina. Työ toteutettiin seuraamalla itse luovutusta edeltävää aikaa monitoimitalon työmaalla sekä käyttämällä hyväksi luovutukseen sekä elinkaarimalliin liittyviä asiakirjoja, kuten vastaanottotarkastuksen pöytäkirjaa sekä Kastellin monitoimitalon palvelukuvausta. Myös rakennusurakan yleisiä sopimusehtoja (YSE 1998) käytettiin työssä tärkeänä lähteenä. Aluksi työssä selvitettiin, mitä tarkoittaa elinkaarimalli sekä se, miten laajasti se vaikuttaa tähän kyseiseen rakennukseen. Sen jälkeen kun elinkaarimalli sekä sen laajuus saatiin selvitettyä, lähdettiin tutkimaan luovutusta ja sen eri vaiheita. Lopuksi kun elinkaarimalli sekä luovutus oli tutkittu, lähdettiin pohtimaan, miten ne vaikuttivat toisiinsa. Työssä käytiin kaikki luovutuksen vaiheet tarkasti läpi. Aluksi esiteltiin miten luovutus tapahtuu YSE 1998:n mukaan ja kaikki mitä siihen kuuluu. Tämän jälkeen käsiteltiin, miten luovutus toimitettiin käytännössä monitoimitalon työmaalla. Itse luovutustapahtuman lisäksi tarkasteltiin, mitä töitä jouduttiin tekemään luovutukseen liittyen. Työn tuloksena selvisi, että elinkaarimalli vaikuttaa rakennuksen niin rakennusvaiheessa, käyttöönottovaiheessa kuin koko 25 vuotisen elinkaarivaiheen aikana.
Elinkaarimallin soveltaminen tietoverkkojen päivityksessä
Tämä opinnäytetyö käsittelee sähköisen taktiikkataulun suunnitteluprosessia. Työssä esitellään  erilaisia elinkaarimalleja ja käytettävyyssuunnittelun metodeja ohjelmistotuotannon apuvälineinä.  Lisäksi työssä perehdytään opiskelijatyönä tehdyn projektin kulkuun. Työ on toteutettu perehtymällä erilaisiin elinkaarimalleihin ja valitsemalla niistä projektin käyttöön spiraalimalli. Spiraalimallin eteneminen sykleittäin mahdollistaa projektin aikana tapahtuvan oppimisen, mikä on hyvä asia opiskelijaprojektien kannalta. Erikokoiset opiskelijaryhmät ovat tehneet työn toisen osan, itse ohjelman suunnittelun ja ohjelmoinnin. Opiskelijatyönä tehdyissä projekteissa opiskelijoiden motivointi on tärkeää. Tarvittavien tietojen opettelu voi myös viedä oletettua enemmän aikaa, jolloin suunniteltu aikataulu saattaa venyä ja siihen on osattava varautua. Spiraalimalli toimi hyvänä suunnannäyttäjänä projektissa. Mallin mukainen  riskienhallinta voi kuitenkin olla hankalaa eikä ongelmille löydy pienelle projektille mahdollista  ratkaisua. Projektissa toteutettiin sähköinen taktiikkataulu Nokian N810 Internet Tablet -laitteelle. Taktiikkataulu valmistettiin salolaiselle lentopallojoukkueelle valmentajan toiveiden mukaisesti. Sen  tarkoituksena on helpottaa valmentajan työtä pelin tapahtumien muistiin kirjaamisessa. Ohjelma  koostuu kolmesta erilaisesta näkymästä, joihin kirjataan erilaisia pelitapahtumia syötöistä  hyökkäyksiin. Näkymät tallentuvat laitteelle kuvina, joita pystyy pelin aikana ja sen jälkeen  tarkastelemaan laitteelta. Pelin jälkeen kuvat on mahdollista siirtää myös tietokoneelle.
Tiivistelmä: Tilahallinta ja elinkaarimalli osana tilahankintaa sekä kiinteistönhoitopalvelujen hankintarakenne. Tämän talotekniikan kiinteistöjohtamisen insinöörityön aihe on kuvata kaupungin ja kunnan tilahallinnan rakennetta ja toimintaa. Työ liittyy uutena työntekijänä kaupungin organisaation toiminnan kartoittamiseen ja omaan tehtäväkenttään organisaatiossa. Tavoitteena insinöörityössä on selvittää julkisen talouden tilahankintaa sekä tilojen ylläpito- ja kunnossapitotehtävien sisältöä. Työssä käydään läpi kiinteistönpitoa elinkaarivastuumallin mukaisesti ja selvitetään kiinteistönpidon kannalta keskeisiä asioita tilaaja tuottajamallissa. Työssä perehdytään elinkaarirakentamisen sisältöön, kustannusten laskentamuotoon ja elinkaarikohteiden ylläpidon tehtäviin. Menetelmänä insinöörityön tekemisessä käytetään Espoon kaupungin organisaation ilmoitusaineistoa ja alan kirjallisuutta sekä internetistä löytynyttä aineistoa. Kaupunkitasoisessa tilanhallinnassa organisaation työntekijät ovat tekemisissä erityyppisten ja monelta eri vuosikymmeniltä olevien rakennusten kanssa; samoin tekniikka ja järjestelmät ovat erilaisia. Tilahallinnassa on käytössä monta eri omistusmuotoa, jotka on hallittava selkeästi. Työn tuloksena on saatu tilahallinnan ja ylläpidon perusasioiden pääpiirteet jotka on selvitettävä tilaajan, tuottajan ja käyttäjien välisissä tehtävä- ja kustannusjaossa. Elinkaarivastuurakentamisen lopullisten kustannusten ja kannattavuuslaskelmien tekeminen edellyttää kohteiden pitkäaikaista seurantaa.
Elinkaarimallien taloudelliset arviointiperusteet ja analyysit
Elinkaarimetodiikkojen nykytila, hyvät käytännöt ja kehitystarpeet
Tiivistelmä: Tämän opinnäytetyön aiheena on resurssienhallinta tietojärjestelmäprojektin toteutuksessa.  Opinnäytetyön tarkoituksena oli selvittää tietojärjestelmäprojektien keskeiset  erityisvaatimukset resurssienhallinnan suhteen, sekä verrata miten ne olivat  toteutuneet jo toteutetussa tietojärjestelmäprojektissa ja pohtia miten niitä tehostamalla  oltaisiin voitu parantaa projektin lopputulosta.  Opinnäytteen tutkimuskysymyksinä olivat ”Minkälainen resurssienhallintamenetelmä  sopii parhaiten tietojärjestelmäprojektiin” ja ”Miten toteutetun case-projektin  resurssienhallintaa olisi voitu tehostaa?” Tutkimusmenetelminä opinnäytteessä käytettiin  vertailevaa tutkimusta alan kirjallisuudesta kootun teoreettisen tiedon ja projektin  osallistujien kesken toteutetun kyselytutkimuksen tulosten kesken. Kyselytutkimuksella  tutkittiin tietojärjestelmäprojektin osallistujien näkemyksiä case-tutkimuksen  kohteena olleen projektin onnistumisesta. Muina lähteinä case-projektin  onnistumisen tutkimisessa on käytetty kirjoittajan omia kokemuksia kyseisen projektin  projektipäällikkönä.  Opinnäytetyön keskeisiksi tuloksiksi muodostuivat tietojärjestelmäprojektin, ja erityisesti  sen resurssienhallinnan, huolellisen suunnittelun ja seurannan tärkeys.  Vaikka tietojärjestelmäprojektit ovatkin monimutkaisia kokonaisuuksia, se ei  tarkoita että projektin tarvitsee epäonnistua, jos sen toteutus perustuu hyvin tehtyihin  suunnitelmiin. Tutkimuksen tulosten perusteella voitiin päätellä, että case-projekti  ei olisi ylittänyt aika- ja työmääräarvioitaan niin paljon, jos sille olisi tehty  alunperin tarkemmat suunnitelmat, joita olisi päivitetty tilanteen mukaan. Kyselytutkimuksen  tulosten perusteella projektin riskienhallinta oli puutteellista ja projektin  osallistujien sitouttaminen työtehtäviinsä ei ollut onnistunut niin hyvin kuin olisi  ollut mahdollista.Tähän olisi voitu vaikuttaa ottamalla myös muu henkilöstö  paremmin mukaan jo projektin suunnitteluvaiheisiin ja siten estää osittain sitoutumisen  vähäisyydestä seuranneita työmääräylityksiä.
Opinnäytetyön tavoitteena oli määritellä M-Brain Goupin Suomen toiminnoille käyttäjätasoisen ICT-laitteiston hankinta- ja elinkaarimalli. Mallin on tarkoitus skaalautua kasvuyrityksen tarpeisiin tulevaisuudessa sekä olla ensimmäinen askel tietohallinnon toiminnan kokonaissuunnittelussa, joten suunnittelu tehtiin hyvien käytäntöjen eli viitekehyksien mukaisesti. Työn teoriaosuuden ensimmäisessä osassa käsitellään liiketoiminnan ja tietohallinnon suhdetta nykyajan yritystoiminnassa sekä soveltuvaa ICT-laite- ja toimintaympäristöä. Nykyaikaisen tietohallinnon toimintaa tulisi johtaa kuten muitakin yrityksen ydintoimintoja. Lisäksi tietohallinnon lähtökohtaisena toiminta-ajatuksena on liiketoiminnan tukitoimintona toimiminen sekä palvelutarjoajan rooli. Vastaava ajatusmalli on suoraan nähtävissä myös Tietohallintomallin ja COBIT 5:n periaatteissa, joita käydään läpi teoriaosuuden toisessa osassa. Erityisesti Tietohallintomallia on sovellettu tässä työssä, koska sitä on jo aiemmin suunniteltu käytettäväksi M-Brain Groupin tietohallinnon suunnittelun ja toteutuksen välineenä. Empiriaosassa esitellään toimeksiantaja ja sen ICT-laiteympäristön nykytilanne tarkemmin. Nykyinen laitekanta on kirjava ja monelta osin vanhentunut kahden yrityskaupan seurauksena, jolloin laiterekisterin ja -kannan vakioimiselle on hyvät perusteet tietohallinnon ja ICT-tuen työn helpottamiseksi sekä työntekijöiden tyytyväisyyden parantamiseksi. Varsinainen käytännön toteutus tehtiin kilpailuttamalla soveltuviksi arvioituja toimittajia toimivan hankinta- ja elinkaarimallin hahmottamiseksi. Lopputuloksena saavutettiin yrityksen toiminnalle soveltuva malli, jota voidaan hyödyntää myös yrityksen muihin hankintoihin sekä niin haluttaessa myös laajentaa koskemaan konsernin kansainvälisiä toimintoja. Malli otetaan käyttöön jo opinnäytetyön julkaisuvaiheessa.
Talotekniikan korjaaminen kilpailullisella neuvottelumenettelyllä
Toiminnan ja resurssien suunnittelujärjestelmän kehittäminen: Ilmavoimien Materiaalilaitoksen TRS-suunnittelujärjestelmä
Infrastruktuurin arvoketjuanalyysi
Asuntojen hintojen vaikutus kotitalouksien kulutukseen : tarkastelussa velkaantunut Ruotsi
Kunnossapitopalveluiden arvopohjaisen elinkaarimallin kehittäminen
Kaukolämmitettävän kiinteistön lämmönjaon säätölaitteiden huollon kehittäminen
Ympäristöjalanjäljen laskentamenetelmäpilotti alkamassa
Palveluiden hallintamalli
ICT-laiteympäristön hankinta- ja elinkaarimalli : M-Brain Group
Elinkaariarviointi ja muut elinkaariajatteluun perustuvat menetelmät ovat nousseet yhä tärkeämpään rooliin tuotteiden ja palveluiden suunnittelussa. Elinkaariarviointi tähtää monimutkaisten kokonaisuuksien hallintaan, minkä vuoksi menetelmään liittyy monia avoimia kysymyksiä. Elinkaarimetodiikat ovat ja tulevat olemaan jatkuvan kehitystyön kohteena. Alkukesästä 2009 alkoi Elinkaarimetodiikkojen foorumi yritysten päätöksenteon tueksi (FINLCA) -hanke. Sen tavoitteena on selventää elinkaarimetodiikkoihin liittyviä  kysymyksiä ja luoda vuorovaikutuksessa yritysten kanssa strategisen suunnittelun ja päätöksenteon pohjaksi yleinen ratkaisumalli, jonka avulla voidaan arvioida, mitä elinkaarimetodiikkaa kulloinkin voidaan käyttää. Lisäksi tutkitaan sitä, mitkä ovat hyvät käytännöt uusien tuotteiden ympäristötehokkuuden arvioinnissa ja miten tuloksia voidaan tulkita ja soveltaa epävarmuudet huomioon ottaen sekä miten epävarmuuksia voidaan vähentää käyttämällä apuna muita, vakiintuneita teknistieteellisiä menetelmiä.
Elinkaarimallilla eroon koulujen homeongelmista
Elinkaarimalliin liittyvät kirjanpidolliset ongelmat
Tämän työn tavoitteena on taloudellisessa mielessä vertailla elinkaarihankkeen eri hoitotoimenpiteiden menetelmiä. Työn tarkoituksena on selvittää millä menetelmällä hoitotoimenpide on nopein toteuttaa ja taloudellisin tehdä. Opinnäytetyön esimerkkikohteena on vuonna 2005 aloitettu E18 Muurla - Lohja -hanke, jonka kunnossapitojakso alkoi sen avauduttua ensimmäiseltä osalta vuoden 2008 lopussa. Tarkemmin perehdyttiin tierakentamisessa käytettävään elinkaarimalliin, tunneleiden ja meluaitojen pesuun sekä graffitien poistoon. Lisäksi käsittelin yleisten teiden talvihoitoa. Työ menetelminä käytettiin kirjallisuuslähteitä, jotka pääosin olivat tiehallinnon julkaisuja sekä E18 Muurla - Lohja -hankkeen hankeasiakirjoja. Lisäksi haastateltiin henkilöitä, joilla oli aiempaa kokemusta tunneleiden ja meluaitojen pesusta sekä graffitien poistosta. Saaduista tuloksista käy ilmi, että koneellinen pesu tulee huomattavasti halvemmaksi kuin käsin tehty pesu. Suurimpia säästöjä tulee vesimenekeistä ja työkustannuksista. Graffitien poistossa puolestaan pitkällä tähtäimellä edullisimmaksi menetelmäksi tulee graffitien estokäsittely kestoainetta käyttäen, joka tulee halvemmaksi kuin uhrautuvan käsittelyaineen käyttö ja painepesu pesuaineiden ja kemikaalien avulla. Työn tuloksia on tarkoitus käyttää hyödyksi elinkaarihankkeena toteutetun E18 Muurla - Lohja kunnossapitojakson hoitomenetelmien valinnassa sekä samankaltaisissa tulevissa hankkeissa. Työtä voidaan täydentää ja tarkastaa työ- ja materiaalimenekkien osalta, kun ensimmäiset tunneleiden ja meluaitojen pesut sekä graffitien poistot on tehty.
Väylän alusrakenteen elinkaarikustannusmalli
Elinkaarimallivalitus korkeimpaan hallinto-oikeuteen : (JV)
Tiivistelmä: Lähtötietoaineistot ja neuvottelumenettely ratahankkeen elinkaarihankinnassa. Tässä opinnäytetyössä selvitettiin teknisten lähtötietojen laadun vaihtelun vaikutuksia elinkaarihankkeen neuvottelumenettelyvaiheen tarjoussuunnitteluun liittyvässä vuoropuhelussa. Työn tavoitteena oli tunnistaa ongelmakohtia, joita puutteellisista tai virheellisistä lähtötiedoista aiheutuu, sekä selvittää niiden vaikutusta tarjoussuunnitteluun ja toteutukseen. Tutkimusmenetelmäksi valittiin kirjallisuustutkimus ja tapaustutkimus, case-study. Kirjallisuustutkimuksen avulla käytiin läpi kotimaisia kokemuksia elinkaarimallin soveltamisesta ja neuvottelumenettelystä. Lähtöaineistoa ja kokemuksia kerättiin palveluntoimittajan neuvottelumenettelyn aikaisesta tarjoussuunnittelusta ja tilaajan kanssa käydystä vuoropuhelusta. Käytettävissä olivat hankkeen tarjouspyyntöasiakirjat ja niihin liittyvää suunnittelu- ja tutkimusaineistoa. Case-hankkeeksi valittiin Liikenneviraston vuonna 2010 käynnistämä Kokkola–Ylivieska-kaksoisraide-PPP-projekti. Hanke on Suomen ensimmäinen ratahanke, jonka hankinnassa oli tarkoituksena käyttää elinkaarimallia. Elinkaarimallia oli aikaisemmin käytetty tilapalvelujen hankinnassa sekä E18 Muurla–Lohja -moottorihankkeessa. Ratahankkeen valmistelussa hyödynnettiin E18-hankkeen kokemuksia ja asiakirjoja. Ratahankkeen valmistelu keskeytettiin ennen tarjousajan päättymistä. Tarjoussuunnittelu ehdittiin kuitenkin saada valmiiksi. Opinnäytetyön lopputuloksena on kehittämisajatuksia ja ehdotuksia elinkaarihankinnan tehokkuuden parantamiseksi. Kehittämisajatukset ovat yhdensuuntaisia kirjallisuustutkimusten tulosten kanssa. Tilaajan kanssa käytävää vuoropuhelua kehittämällä odotetaan saatavan aikaan kustannustehokkaampia ja kannustavampia menetelmiä riskienjakoon, oikeudenmukaisempia ja tasapuolisempia sanktiojärjestelmiä sekä aikaisempaa luotettavampia lähtötietoja tarjouksen laadintaan. Aikaisempien suunnitteluvaiheiden sisällön laatua ja päätöstä valittavasta hankintamuodosta tulisi selvitellä riittävän ajoissa ennen toteutuksen hankintaa. Puutteellisten lähtöaineistojen virheet toteutuvat hankintamallista riippumatta ylimääräisinä kustannuksina tai laatupoikkeamina.
Viivästys vaatii tilapäisratkaisuja : lukion rakentaminen päässee käyntiin heinäkuussa
Osittain yksityisrahotteinen investointimalli sai kannatusta
Iskeekö kolmenkympin kriisi? : Huutjärven Kiinteistöhuolto Oy elinkaaren eri vaiheissa ja yrityksen tulevaisuuden skenaariot
Tiivistelmä:
Yksityisen elinkeinonharjoittajan toimintamuoto ja muutos osakeyhtiöksi : [sähkötekninen toimiala]
Elinkaarimallitoteutuksen ja parhaan nykykäytännön vertailu
Kiinteistön elinkaarikustannukset korjausrakentamisessa
Turkis on ekologinen luonnonmateriaali
Tiivistelmä: Elinkaarimalliin liittyvät kirjanpidolliset ongelmat. Opinnäytetyön tarkoituksena oli selvittää, minkälaisia kirjanpidollisia ongelmia elinkaarihanketta varten perustetun projektiyhtiön kirjanpidossa voi tulla vastaan. Opinnäytetyö keskittyi tiehankkeissa käytettyihin projektiyhtiöihin eli tieyhtiöihin. Opinnäytetyön tavoitteena oli selvittää tiehankkeita varten perustettujen projektiyhtiöiden kirjanpidolliset ongelmat ja se miten ongelmat on ratkaistu. Työn toteuttamisessa käytettiin kvalitatiivista eli laadullista tutkimustapaa. Teoreettinen viitekehys muodostui alan kirjallisuudesta ja artikkeleista, sekä sähköisistä internet-lähteistä. Tutkimusaineisto kerättiin teemahaastatteluilla ja haastateltavina oli henkilöitä merkittävistä toimialan yrityksistä. Tutkimuksessa selvisi, että tieyhtiöiden kirjanpidollisia ongelmia ovat yhtiön elinkaaren rajallisuus, vaara joutua selvitystilaan, tieyhtiöiden kirjanpitoon liittyvien lakien ristiriitai-suudet, suoriteperusteinen kirjaustapa kirjanpidossa ja erityislaatuinen mahdollisuus tehdä suunnitelman mukaiset poistot täsmälleen oikean suuruisina. Kirjanpidollisten ongelmien ratkaisemiseen ja kirjanpidon suunnitteluun on tarvittu monia alan ammattilaisia useista eri maista. Tutkimuksessa selvisi myös, että ongelmien ratkominen näkyy parhaiten lakimuutoksissa, joita on jouduttu tekemään tieyhtiöiden kirjanpidon toteuttamisen mahdollistamiseksi. Elinkaarimallilla toteutettua hanketta varten perustetun tieyhtiön kirjanpito ei eroa normaalin osakeyhtiön kirjanpidosta millään tavalla, vaan tieyhtiö noudattaa samoja lainalaisuuksia kuin muutkin yhtiöt. Tieyhtiön kirjanpidon sisällä on kuitenkin muutamia erikoispiirteitä ja ongelmia. Tieyhtiöiden kirjanpidollisten ongelmien ratkaiseminen on vaatinut toimenpiteitä, mutta kaikki ongelmat ovat olleet lopulta ratkaistavissa.
Sukupolvet ja elinkaaret kulutuksessa
Markkinoinnin strateginen suunnittelu : Case Yritys Oy
Valmista reilussa vuodessa
Kustannusten ennakointi nopeasti kasvavassa teollisuusyrityksessä
Elinkaarinäkökulman huomioiminen kustannuslaskentajärjestelmässä ja tuotekustannusten hallinnassa : Case Moventas Wind Oy.
Lapin joulucharter-tuotteen elinkaari
Siltojen verkko- ja ohjelmointitason hallinnan kehittäminen : hanke- ja verkkotason mallit
Suomen materiaalivirtojen tehostamispotentiaalit ja niiden merkitys jätekertymien ja ilmastovaikutusten vähentämisessä
Ratahankkeen toteuttaminen elinkaarimallilla
UUDEN TIEN VAIHEITTAINEN  LIIKENTEELLEOTTO – E18 Koskenkylä–Kotka
Tilahallinta ja elinkaarimalli osana tilahankintaa sekä  kiinteistönhoitopalvelujen hankintarakenne
Vaatimustenhallinta ja sen kehittäminen ohjelmiston elinkaaren näkökulmasta
Elinkaarihankkeen hoidon menetelmien taloudellisuusvertailu
Hyvärilän alueen kehittyminen
Vasemmisto marssi ulos valtuuston kokouksesta : elinkaarimallin nopeaa käsittelyrytmiä arvosteltiin
Palvelun elinkaarimallien tarkastelu eläkevakuutussopimuksen ydinprosessien avulla
Pitkäkestoisuus kiinteistö- ja rakennusalan sopimussuhteissa
Sähköisen taktiikkataulun suunnittelu
Kerralla tehty  : parakkimökki elinkaarikestäväksi kakkoskodiksi
Suomen Asiakastieto Oy:n kotimaa-palvelun käytettävyys
Korkein hallinto-oikeus hylkäsi elinkaarivalituksen
Liiketoimintamallit talotekniikan elinkaaripalveluissa
Elinkaarikoulu Kuopioon
Elinkaarimallit : kiinteistöpalvelukuvauksien malleja
Jämsän seudun matkailua tukevien palveluyritysten kasvuhalukkuus ja -hakuisuus
Elinkaarimallin riskienhallinta
Vesihuollon aluesaneerausmallilla vesihuoltoverkostojen korjausvelan taittamiseen
Elinkaarimallin riskit ja niiden allokointi talousteorian valossa
Tiivistelmä: Kiinteistön elinkaarihankkeen ylläpidon kustannuslaskenta. Kiinteistön elinkaarihanke on hankekokonaisuus, jossa rakennuttaja tarjoaa normaalia rakennusprojektia kattavamman palvelusisällön. Kiinteistön elinkaarihankkeen palvelujen ja tehtävien laajuus vaihtelee, koska kiinteistön käyttötarkoitus ja tilaajan vaatimukset muokkaavat palvelujen sisältöä. Kiinteistön elinkaarihankkeessa palveluntarjoajalle kuuluu yleisesti kohteen rakennuttamisen lisäksi kiinteistön ylläpidon ja isännöinnin palvelut. Työn tavoitteena oli tutkia ja kehittää kiinteistön elinkaarihankkeen ylläpidon kustannuslaskentaa. Työssä tutkittiin, mistä kiinteistön elinkaarikustannukset muodostuvat, miten hintaindeksit ovat kehittyneet ja miten nämä vaikuttavat kiinteistön ylläpidon kustannuksiin. Kustannuslaskennan kehittämiseksi vertailin ylläpidon hinnoittelutapoja sekä tutkin kiinteistön laitteiden ja rakenteiden huoltamis- ja uusimiskustannuksia. Kiinteistön ylläpidon kustannuksien laskemiseen toteutin laskentataulukon Microsoft Excel  -taulukkolaskentaohjelmalla. Kiinteistön elinkaarihankkeen ylläpidon tehtävät määritin LVI-kortin 01-10424: kiinteistön tekniset käyttöiät ja kunnossapitojaksot mukaan. Kiinteistön ylläpidon huolto- ja rakentamiskustannuksien määrittämiseksi käytin Haahtelan Talonrakentamisen kustannustietoa. Näiden tiedonlähteiden avulla loin kustannuslaskentaohjelman Microsoft Excel -taulukkolaskentaohjelmalla. Kiinteistön elinkaarihankkeen kustannuksia arvioitaessa on erityisen tärkeää ottaa huomioon hintaindeksien kehitys ja miten ne vaikuttavat ylläpidon kustannuksiin. Kiinteistön huolto-  ja uusimiskustannuksien tutkimisen haasteeksi muodostui tietolähteiden niukkuus. Elinkaarihankkeet ovat Suomessa vielä osin tuntematon käsite, mutta hankkeet yleistyvät kovaa vauhtia.
Hiilijalanjälkiselvitys ja siihen käytettävän ohjelmiston valinta
Elinkaarimallien kansainväliset kehityssuunnat
Perinteinen malli elinkaarimallin rinnalle
Pienpalveluyrityksen markkinoinnin tarkastelu
Tilahankkeiden suunnittelu- ja toteutusohjeet elinkaarimallilla
E18-tiesuunnitelmien ja toteutuneiden rakennussuunnitelmien vertailua : välillä Paimio–Muurla ja Muurla–Lohja
Kiinteistön elinkaarihankkeen ylläpidon kustannuslaskenta
Perinnönjättömotiivit ja kulutuksen elinkaarimalli
Kunnossapitoyrityksen elinkaarimallin rakentaminen
Viherkohteen luovutus ylläpitoon : Korjausvelkaan ja käyttöikään vaikuttavat prosessit
Aikakauslehden puhelinmyynnin prosessikuvaus
Elinkaarirakentaminen : case: Tapiolan sosiaali- ja terveysasema
Brandijohtamisen vaikutus rockyhtyeen menestykseen sen elinkaaren eri vaiheissa
Kouluvalaistuksen kustannusvertailu elinkaarimallilla
Elinkaaritoteutuksen sopimusoikeudelliset ulottuvuudet
Mitä nyt? Suunnittelun arkea. Integroivan kaupunkikehittämisen elinkaarimalli: Hiukkavaaran keskus - kestävä pohjoinen talvikaupunki
Kestävän kehityksen mittaaminen ja elinkaariarviointi
Haukipudas rakentaa elinkaarimallia
Elinkaariajattelun mukainen julkisivusaneeraus 1980-luvun kerrostalossa
Yhden henkilön tilitoimiston kehittäminen elinkaariajattelun pohjalta
Informaatioteknologian toimialakehityksen vaiheet ja elinkaarikriisi
Elinkaaripalvelu
Elinkaarimalli : tiehallinnon hankintastrategia : osaraportti
Tiivistelmä: Tämä insinöörityö tehtiin osana SYÖKSY-hanketta. Työn tarkoituksena on auttaa kehittämään Marja-Vantaan ja Aviapoliksen alueen liikennejärjestelyistä toimivammat ja ympäristöystävällisemmät ja tarjota uusia näkökulmia Public-Private-Partnership -mallin toteutukselle. Vuonna 2014 alueelle valmistuu Kehäradan juna-asema ja sen liityntäliikenne on kehitettävä toimivaksi käyttäjille. Aviapoliksen alue kasvaa tulevaisuudessa, joten liikenneyhteyksien toimimisen takaamiseksi tulee kehittää kestävästi ja tehokkaasti toimivia syöttö- ja asiointiliikennepalveluja alueen asukkaille, työssä käyville, sekä siellä asioiville koko matkaketjun osalta. Työssä analysoitiin Aviapoliksen alueen liikenteen nykytilaa, sen toimivuutta ja alueen kehittämistarpeita. Tutkimukset keskittyivät Kehäradan käyttöönoton vaikutukseen muihin liikennejärjestelyihin ja alueen toimijoiden näkemyksien selvittämiseen. Tavoitteena oli kartoittaa, olisiko alueelle mahdollista kehittää sisäistä ympäristöystävällistä palvelutuotantolinjaa niin, että yhteistyö perustuisi PPP-toimintaan. Tutkimuksiin sisältyi haastatteluja ja tapaamisia alueella toimivien yritysten kanssa. Näiden perusteella pyrittiin selvittämään olisivatko yritykset kiinnostuneita yhteistyöhön SYÖKSY-hankkeen kanssa sekä kehittämään alueen sisäisiä liikennejärjestelyitä ja mahdollista PPP-yhteistyötä. Tutkimuksista ilmeni, että liikennejärjestelyt Aviapoliksen alueella vaativat kehittämistä ja niistä pitää saada toimivammat. Alueella sijaitsevat yritykset ilmaisivat mielenkiinnon liikennejärjestelyiden kehittämiseksi ja mahdollisuuden lähteä yhteistyöhön. Tuloksena työssä esitetään ehdotus: Aviapoliksen alueelle kehitettävä sisäisen palvelutuotannon bussilinja, jonka toiminta perustuu sähkökäyttöön ”hybrid- tai e-Bus Connections” -ratkaisulla sekä osapuolten väliseen yhteistyöhön. Linja ottaa huomioon liikenteen Lentoaseman - Hotellien - Jumbon & Flamingon - Business Parkien välillä. Mallin kokeiluperiodina toimii 2011-2014, ja Kehäradan valmistuttua se liitetään mukaan linjastoon. Ratkaisua voidaan kehittää ja integroida tulevaisuudessa, jos liityntäliikenteen tuomat ratkaisut eivät ole riittävät.
Kumppanuus ja osallisuus osana uutta aluerakentamismenettelyä : tapauksena julkisen ja yksityisen sektorin yhteistyö Espoon Suurpellossa
Postijahti-purjehdusten myynnin kasvattaminen
Julkisen elinkaarihankkeen kilpailuttamisopas
Missä mennään Kuusamo? : tutkielma Ruka-Kuusamo alueen kesämatkailun kehityksestä vuosina 1995-2011
VTT:n tavoitteena on analysoida koko laiva : laivojen elinkaariajattelu ottaa ensi askeleitaan
Elinkaarimallin rakentaminen paperikoneelle 8
Yritysverkoston strateginen kehittäminen
Elinkaarimallien soveltaminen tietokantapohjaisen web-sovelluksen kehittämisessä : CASE: Taitouinnin pistelaskujärjestelmä
Tiivistelmä: Suomen Asiakastieto Oy:n kotimaa-palvelun käytettävyys.
Matkailukeskusten muuttuvat toiminnot tilassa ja ajassa : teoreettinen näkökulma
Elinkaarimallit : tilapalveluhankkeiden vaihtoehtoiset toimintatavat
Elinkaarirakentaminen sai valtuuston hyväksynnän
Pääasiat ja alaviitteet oikeusvaltiossa
Julkisen elinkaarihankkeen hankintaprosessi
Pienpalveluyrityksen markkinoinnin tarkastelu : Case Ykkössuutari Risto Luttinen Oy
Elinkaariajattelu toiminnanohjausjärjestelmän uudistuksen apuna
Kastellin monitoimitalon ulkopuolen luovutus
Elinkaarimalli kunnan kiinteistöjen toteutustapana
X Oy:ssä haluttiin kuvata puhelinmyynnin lehdenmyynnin prosessi, joka tiedettiin monimutkaiseksi ja työllistäväksi prosessiksi. Vastaavanlaista kuvausta ei aikaisemmin ole tehty. Prosessikuvaus toteutettiin yhdessä ulkopuolisen levikkimarkkinointitoimisto Z Oy:n kanssa, käyttäen esimerkkinä keväällä 2008 toteutettua Y - lehden kampanjaa. Kuvauksen tarkoituksena oli kuvata selkeästi ja mahdollisimman yksinkertaisesti juoksurata mallia käyttäen prosessin erivaiheet, levikkikampanjan suunnittelusta sen toteutukseen saakka. Tuotoksena syntyi prosessikuvaus, joka sisältää X Oy:n toimet. Toiminnot limittyvät kuvauksessa aika- ja toimintojärjestyksessä Z Oy:n toimintojen kanssa. Prosessikuvauksen pohjalta Z Oy:ssä voidaan tehdä suunnitelmia päällekkäistoimintojen poistamiseksi, toiminnan tehostamiseksi ja prosessin hiomiseksi toimivammaksi. Projektiraportissa annetaan kehitysehdotuksia prosessin selkeyttämiseksi. Projektiraportin viitekehys koostuu asiakkuuden hallinnasta ja asiakkuuden elinkaarimalleista sekä henkilökohtaisen myyntityön tärkeydestä myynnin aikana ja myyntiprosessin vaiheista. Viitekehysosuudessa on myös luku puhelinmyynnin nykytilasta. Projektiluontoisen opinnäytetyön empiirinen osuus on tehty tutkimalla prosessin vaiheita, selvittämällä toimintoja ja haastattelemalla prosessiin osallistuvia molemmissa yrityksissä.
Tiivistelmä: Kunnossapitoyrityksen elinkaarimallin rakentaminen.
Yksityisen elinkeinonharjoittajan toimintamuoto ja muutos osakeyhtiöksi
Nuorten aikuisten kulutus- ja säästämiskäyttäytyminen suhteessa elinkaarimalliin
Pk-yrityksen polku systemaattiseen tuote-ja elinkaaritiedon hallintaan : tapaustutkimus: pieni engineering-yritys ja sen tilauksen mukaan suunniteltava tuote
Haukiputaan koulurakentamisen kummajaisista
SOL Palvelut Oy:n ympäristöohjelmien toimeenpanosuunnitelma
PPP-malli ohjelmistoteollisuudessa
Uuden tien vaiheittainen liikenteelleotto – E18 Koskenkylä–Kotka
Tiivistelmä (1 s.).
Yritysten lyhyen elinkaaren syitä
EIO-hybridi-LCA-mallin soveltuvuus yhdyskuntarakenteen ilmastopäästöjen arviointiin sekä politiikan ohjauksen apuvälineeksi
Jo rakennettua on hyödynnettävä tehokkaammin
Tiivistelmä.
Haukipudas kokeilee elinkaarimallia : lisäselvitykset toivat yksimielisyyden
Elinkaarimallin toteutuminen pienyrityksessä : case parturi-kampaamo
Elinkaarisopimuksen laadintaopas
Haukiputaan Potemkinin kulissit
Tilahallinta ja elinkaarimalli osana tilahankintaa sekä kiinteistönhoitopalvelujen hankintarakenne
Resurssienhallinta tietojärjestelmäprojektin toteutuksessa : case: SF-Data Osuuskunta
Organisaatiorakenne kasvavissa pk-yrityksissä : tapaustutkimus nopean kasvun teollisuuden pienyrityksistä ja malliehdotus kasvavan pienyrityksen rakenteelle
Asiakkuuden päättäminen rahoitusalan yrityksessä x
Lähtötietoaineistot ja neuvottelumenettely ratahankkeen elinkaarihankinnassa
PPP-palvelutuotanto Aviapolis-ympäristössä
Infrarakentamisen elinkaaripalvelu : uusi elinkaarimalli, vaihtoehto elinkaariurakalle
Ohjelmistoprosessien kehittämisen elinkaarimallit : analyysi organisaation oppimisen näkökulmasta
