http://www.yso.fi/onto/yso/p25569 aktiivihiili
aktiivihiili aktiivihiili
Aktiivilieteprosessi - vesiensuojelun avain eilen, tänään ja huomenna
Aktiivihiilen käyttö talousveden puhdistuksessa
Aktiivihiilisuodatuksen näytteenottosuunnitelma ja Picabiol®2-koeajohiilen toiminnan analysointi
Kryosäilytysmenetelmän kehittäminen pensashanhikeille
Aktiivihiili ja sen soveltaminen arseeniyhdisteiden erottamiseen ja määrittämiseen
Aktiivihiilen aktivointi, regenerointi ja käyttö
Lisäaineiden syöttö savukaasukanavaan : Uuden syöttötavan tutkiminen
Ilmanpuhdistimen tuotekehitys : case: Mecastep Oy
Tiivistelmä.
Viemärihajujen synty ja hallintamenetelmät
Orgaanisen aineen poistuminen ja muuntuminen vedenkäsittelyprosessissa - case Helsingin Vesi
Tämän opinnäytetyön tarkoituksena oli Tampereen Veden Ruskon vedenpuhdistuslaitoksen aktiivihiilisuodatuksen toiminnan analysointi, näytteenoton optimointi ja Pica-biol®2-koeajohiilen toiminnan selvittäminen. Tavoitteena oli rakentaa tulosten perusteella uusi näytteenottosuunnitelma ja -aikataulu ja selvittää Picabiol®2-koeajohiilen toimintaa verrattuna kivihiilipohjaiseen aktiivihiileen. Opinnäytetyö koostuu kirjallisuusosasta, työn suorituksesta ja tulosten käsittelystä. Kirjallisuusosassa tutustutaan aktiivihiileen ja kartoitetaan eri menetelmiä, joiden avulla aktiivihiilen ja aktiivihiilisuodatuksen kuntoa ja toimintakykyä voidaan tutkia. Työn suorituksessa Ruskon aktiivihiilisuodattimien toimintaan perehdytään selvittämällä veden humuspitoisuutta analyysisarjan, pesutestien, HPSEC-menetelmän ja vanhojen tulosten avulla. Picabiol®2-koeajohiilen toimintaa selvitetään pesutestien ja vanhojen tulosten avulla. Lisäksi opinnäytetyössä vertaillaan Picabiol®2-aktiivihiilen ja tavallisen kivihiilipohjaisen aktiivihiilen käyttökustannuksia. Kokeellinen osuus toteutettiin Ruskon vedenpuhdistuslaitoksen talousvesilaboratoriossa. Tutkimusten perusteella selvisi, että nykyinen näytteenottosuunnitelma on täysin riittävä. Aktiivihiilisuodatuksen mittaustulokset muuttuvat niin hitaasti, että aktiivihiilisuodatusta voitaisiin tarkkailla myös vähemmän. Uusi näytteenottosuunnitelma ja -aikataulu on laadittu ottaen huomioon nykyinen näytteenottosuunnitelma, opinnäytetyön tulokset ja Helsingin seudun ympäristöpalvelut-kuntayhtymän käytäntö aktiivihiilisuodatusta tutkittaessa. Picabiol®2-koeajohiilen ja kivihiilipohjaisen aktiivihiilen toiminnassa ei havaittu merkittäviä eroja lukuun ottamatta pesutestejä. Pesutesteissä näytteitä oli kuitenkin niin vähän, että tulokset ovat vain suuntaa antavia. Vanhojen mittaustulosten perusteella Picabiol®2-koeajohiili toimii tasavertaisesti kivihiilipohjaisen aktiivihiilen kanssa. Käyttökustannuksia vertailtaessa huomattiin, että Picabiol®2 tulee pidemmällä aikavälillä huomattavasti edullisemmaksi kuin tavallinen kivihiilipohjainen aktiivihiili. Opinnäytetyö sisältää salassa pidettävää materiaalia.
