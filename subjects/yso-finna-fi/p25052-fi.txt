http://www.yso.fi/onto/yso/p25052 viskoosi
viskoosi viskoosi
Viskoosikuitujen antimikrobinen käsittely ja tutkiminen kemiallisin menetelmin
Taito
Muovien teknologia : muovialan oppi- ja käsikirja
Tämä opinnäytetyö tehtiin Tampereen teknillisen yliopiston Biolääketieteen tekniikan laitoksella SilverPhasE Oy:lle kesällä ja syksyllä 2011. Opinnäytetyön tavoitteena oli tutkia SPE™-hopealiuoksen soveltuvuutta viskoosikuitumateriaalin antimikrobiseen käsittelyyn sekä analysoida miten hopeaa vapautuu kuidusta. Tavoitteena oli myös kehittää viskoosikuitujen käsittelylle rutiininomainen laatukontrolli ja testausmenetelmä. Työn tarkoituksena oli tutkia yrityksen valmistamalla hopealiuoksella käsiteltyjä vis-koosikuituja sekä viskoosikuiduista vapautuvaa hopeaa. Vapautuvan hopean määrää tutkittiin UV/Vis-spektrofotometrialla Sulkan ja Jaskulan vuonna 1999 raportoimaa menetelmää mukaillen. Menetelmällä voidaan kinetiikkaan perustuen määrittää pieniä pitoisuuksia hopeaa kupari-ionien ylimäärästä. Suppilotesti eli viskoosikuitujen käsittely pystyttiin luomaan vastaamaan viskoosikuituja valmistavan yrityksen tekemää jälkikäsittelyä laboratorio-olosuhteisiin. Dissoluutiotestauksella saatiin näytteitä vapautuvan hopean analysointiin. Käytettyä UV/Vis-menetelmää muokattiin yrityksen käyttöön sopivaksi. UV/Vis-menetelmällä saatuja tuloksia verrattiin MetropoliLab Oy:n ICP-MS-menetelmällä saamiin tuloksiin. UV/Vis-menetelmän tulokset olivat hieman pienempiä kuin ICP-MS-menetelmällä saadut tulokset, mutta niiden trendi pysyi samana. Molemmista tuloksista oli nähtävissä hopean liukenemisen väheneminen käsitellystä viskoosikuidusta ajan kuluessa. Menetelmä saatiin kehitettyä yrityksen tarkoitukseen sopivaksi ja sillä saatiin testien mukaan hyviä tuloksia. Menetelmää testattiin mittaamalla standardisuoria, joiden korrelaatiot ja standardisuorien antamat tulokset olivat hyviä ja tarkoituksenmukaisia.  Menetelmä päätettiin ottaa käyttöön viskoosikuitunäytteistä liuenneen hopean mittaukseen. Viskoosikuitujen käsittelyä sekä testausta pystytään jatkamaan SilverPhasE Oy:ssä tässä opinnäytetyössä kuvatulla tavalla.
Liukosellun lupaus
Vierailu Visko Oy:llä
