http://www.yso.fi/onto/yso/p23640 hydrofobiinit
hydrofobiinit hydrofobiinit
AKD-vahan määritys paperista, menetelmän päivitys
Opinnäytetyön tarkoituksena oli kehittää Ciba Finland Oy:n analyyttisessä laboratoriossa käytössä olevaa menetelmää, jolla tutkitaan AKD-vahan määrää paperista. Alkuperäisen menetelmän on kehittänyt Anna Koivisto diplomityönään vuonna 1989 ja sitä on kehitetty muuttuneiden tarpeiden myötä. Nykyään paperin hydrofobiliimauksessa käytetään lyhyempiketjuisten lisäksi myös 20- ja 22-hiilisiä rasvahappoja, jotta saadaan lujempi liimausteho. AKD-vahan tarkka analysointi paperista vaatii siten menetelmän kalibroinnin päivittämistä.    Työtä varten valmistettiin C20- ja C22-AKD-vahoja, joiden puhtautta tutkittiin. Vahoista hydrolysoitiin ketonia, josta oli tarkoitus valmistaa uusia standardiliuoksia ja seosstandardeista muodostaa uusi kalibrointitaulukko. Vahat todettiin kuitenkin liian epäpuhtaiksi kehitystyöhön, minkä vuoksi niitä ei voitu käyttää. Päädyttiin päivittämään vanha kalibrointitaulukko ja selvittämään sen soveltuvuutta tulosten integrointiin. Lisäksi tutkittiin näytteiden säilyvyyttä ja menetelmän luotettavuutta.    Tulokset olivat luotettavia, koska menetelmä ja mittalaite toimivat moitteettomasti. Näytteet on työohjeessa kehotettu injektoimaan kaasukromatografiin välittömästi niiden valmistuttua, mutta tutkimukset osoittivat, että näytteitä voidaan säilyttää viikonlopun yli tarvittaessa. Kalibrointi onnistui, sillä uudella taulukolla integroitaessa saatiin luotettavia tuloksia paperin AKD-pitoisuutta määritettäessä. Uusi kalibrointitaulukko otetaan käyttöön, kun sille on tehty vielä lisätutkimuksia.    Tulevaisuudessa pitää valmistaa uusia, puhtaampia AKD-vahoja C20- ja C22-rasvahapoista, jotta menetelmä saadaan nykyaikaiseksi ja palvelemaan paperiteollisuuden kehittyneitä tarpeita. Nykyisellä menetelmällä ei saada pitkäketjuisten rasvahappojen tarkkaa määrää paperissa selville riittävän luotettavasti.                                                                   Asiasanat: Alkyyliketeenidimeeri, hydrofobiliimaus, hydrolysointi, kaasukromatografia.
Hydrofobiinit oluen ylikuohuntatekijöinä : nykytietämys ja tulevaisuuden haasteet
Hydrofobiinien itsejärjestäytymisen mittaaminen Langmuir-Blodgett -kalvoilla spektroskopiaa käyttäen
