http://www.yso.fi/onto/yso/p25313 veriviljely
veriviljely veriviljely
Veriviljelynäytteenotto : Kuvallinen ohje
Olki on Isossa-Britanniassa myyntituote : erikoistuotteen  tuotanto alkaa maatilalta, tuotteena hevosen veri
Etanolin ja klooriheksidiinin vaikutukset ihon normaaliflooraan
Tiivistelmä: Etanolin ja klooriheksidiinin vaikutukset ihon normaaliflooraan. HUSLABin bakteriologian laboratorion yksi tärkeimmistä diagnostiikkamenetelmistä on veren bakteeriviljely. Veriviljelyn positiivisina kasvavat näytteet menevät jatkotutkimuksiin, joiden avulla mikrobien lajitunnistus on saavutettavissa. Osa jatkotutkimuksiin menevistä näytteistä osoittautuvat niin sanotuiksi vääriksi positiivisiksi tuloksiksi johtuen näytteen kontaminoitumisesta. Väärät positiiviset tulokset ovat maailmanlaajuisesti yleinen ongelma veriviljelydiagnostiikassa. Työn tarkoituksena oli tehdä vertailututkimus kahden yleisesti käytössä olevan antiseptin, etanolin ja klooriheksidiinin, vaikutuksista ihon normaaliflooraan ja selvittää onko niiden välillä merkittäviä eroja. Tavoitteena oli selvittää olisiko etanoli yksinään riittävä veriviljelynäytteenoton antiseptiksi ja voitaisiinko harkita klooriheksidiinista luopumista. Työ suoritettiin HUSLABin kliinisen mikrobiologian laboratorion bakteriologian osastolla. Tutkimuksemme aineisto koostui eSwab®-kuljetusputkiin otetuista ihon bakteerinäytteistä, joita yhteensä kertyi 200 kappaletta. Otoksemme koostui 50 tutkittavasta, jotka olivat pääosin nuoria aikuisia. Jokaiselta tutkittavalta otimme neljä näytettä: nollanäytteet sekä näytteet etanoli- ja klooriheksidiinipuhdistuksien jälkeen. Tuloksissa tarkastelimme etanolin ja klooriheksidiinin normaaliflooran mikrobeja tuhoavia vaikutuksia vertailemalla nollanäytteiden ja puhdistuksien jälkeen otettujen näytteiden kasvustoja. Lisäksi vertailimme onko toisella antiseptillä saatu mikrobikasvustoa merkittävästi pienemmäksi tai esiintyikö niiden joukossa lajeja, joihin vain toinen antisepti oli tehonnut. Selvitimme myös yleisesti tutkittavien normaaliflooran koostumusta. Saatujen tulosten perusteella etanoli ja klooriheksidiini vähensivät normaaliflooraa miltei yhtä paljon eikä klooriheksidiini osoittanut ylivertaisuutta etanoliin nähden. Kuitenkin lisätutkimuksia etanolin soveltuvuudesta veriviljelynäytteenottoon olisi suositeltavaa tehdä isommalla otoksella ja laajemmalla ikäjakaumalla, jotta voitaisiin varmasti sanoa sen toimivan tarkoituksessa yhtä hyvin kuin klooriheksidiini. Lisäksi etanolin tehoa olisi hyvä testata oikeiden veriviljelynäytteiden yhteydessä.
Seleenityöryhmän raportti 2011
Veriviljelyn ulkoinen laadunarviointi
Verkko-oppimateriaali veriviljelynäytteenottoon
Veriviljelynäytteiden analysointi MALDI-TOF-menetelmällä : Bakteerien tunnistus lyhennetyillä kasvatusajoilla
Veriviljely on tärkeä kliinismikrobiologinen tutkimus, jota käytetään sepsiksen diagnostiikassa. Sepsis on vakava tila, jossa bakteerit ovat päässeet lisääntymään potilaan verenkierrossa. Veriviljelynäytteet otetaan elatusainetta sisältäviin veriviljelypulloihin, jotka laitetaan veriviljelyautomaattiin. Automaatti hälyttää positiivisesta veriviljelystä. Bakteeri tunnistetaan jatkotutkimuksilla. Näytteenotossa on tärkeää ottaa huomioon aseptiikka, sillä yksikin potilaan iholta veriviljelypulloon päässyt bakteeri voi aiheuttaa väärän positiivisen tuloksen. Myös saadun näytteen määrällä on suuri merkitys tutkimustuloksen kannalta. Toimeksiantajana työlle on Oulun ammattikorkeakoulu, ja työn muotona oli tuotekehitysprojekti. Opinnäytetyön aiheena on bioanalyytikko-opiskelijoille suunnattu verkko-oppimateriaali veriviljelynäytteenottoon. Tavoitteena oli saada tuotettavasta oppimateriaalista selkeä, ymmärrettävä ja mielenkiintoinen. Tavoitteena oli myös oppia verkko-oppimateriaalin kehittämisestä ja opetusvideon kuvaamisesta. Oppimateriaali on www.opiveriviljelysta.weebly.com -osoitteeseen tehty internetsivusto, jolta löytyy yleistä tietoa veriviljelytutkimuksesta, näytteenotosta ja veriviljelyn merkityksestä osana sepsiksen diagnostiikkaa. Tietoa oppimateriaaliin haimme useista eri kansainvälisistä lähteistä. Lisäksi sivustolla on opetusvideo näytteenottotilanteesta. Sivustolla on myös palautelomake, jonka avulla teimme parannuksia tuotteeseen. Lähetimme oppimateriaalin linkin sähköpostitse koulumme bioanalyytikko-opiskelijoille ja pyysimme heitä antamaan palautetta. Oppimateriaali on saamamme palautteen mukaan ammattimainen ja selkeä. Sivuston teksti on kirjoitettu ytimekkäästi ja opetusvideo on laadukas ja ammattimainen. Valmis oppimateriaali on hyvä lisä koulumme näytteenottokurssille sekä myös kertaukseksi kurssin jo suorittaneillesekä myös kertaukseksi kurssin jo suorittaneille bioanalyytikko-opiskelijoille. Oppimateriaalia voitaisiin kehittää lisäämällä ohjeistusta esimerkiksi lasten näytteenottoon ja näytteenottoon ruiskulla.
Veriviljelyanalytiikan herkkyysmääritys yksinkertaistetulla VITEK® 2 -automaatiomenetelmällä
