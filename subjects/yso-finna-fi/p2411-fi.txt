http://www.yso.fi/onto/yso/p2411 tuma
tuma tuma
Geneettiset viivakoodit tunnistamisen avuksi
Tiivistelmä: DFS-70 määrityksen käyttö tumavasta-aineanalytiikassa. Tumavasta-ainetutkimuksella (S-ANA Hep-2) on jo pitkään tutkittu autoimmuunisairauksia. Se on edullinen, mutta epäspesifi tutkimus, jonka tuloksen tarkentamiseen käytetään monissa laboratorioissa jatkotutkimuksia. Tulosten tulkinta tapahtuu mikroskoopin avulla ja tulkinta voi täten vaihdella tulkitsijan mukaan. Tutkimuksissa on selvinnyt että hienojakoisen täplikkään (DFS, dence fine speckled) kuvion esiintyminen ei viittaa potilaalle kehittyvän autoimmuunisairautta. Hienojakoista täplikästä kuviota on erityisen vaikeaa erottaa homogeenisesta tumavasta-ainekuviosta. INOVA Diagnostics -yhtiö on kehittänyt immunologisen ELISA menetelmään perustuvan määrityksen DFS-70. Määrityksellä mitataan potilaan seeruminäytteessä mahdollisesti olevat DFS70 antigeenia vastaan olevat vasta-aineet. Tämä olisi edullinen tapa seuloa mikroskoopilla väärin positiivisiksi tulkittuja näytteitä. Työ tehtiin Yhtyneet Medix laboratorion tiloissa toukokuussa 2012. Tavoitteenani oli testata Inovan Quanta Lite DFS-70 ELISA testin toimivuutta sekä tutkia, löytyykö Yhtyneet Medix laboratorioiden S-ANA tutkimukseen tulleesta näytemateriaalista tällaisia DFS70 positiivisia näytteitä. 101 analysoidusta potilasnäytteestä löytyi 18 näytettä, joissa oli anti-DFS70 vasta-aineita. Näytteistä tehtiin vielä jatkotutkimuksena DNA ja ENA -vasta-ainetutkimukset. Näiden vasta-aineiden esiintyminen viittaa autoimmuunisairauteen ja tietyt vasta-aineet antavat tarkkoja viitteitä sairauden nimestä. 18 positiivisesta näytteestä 6:sta löytyi joko DNA tai ENA vasta-aineita. Tulokset osoittavat sen, että menetelmä toimii ja vain kokeneet analyytikot tunnistavat DFS kuvion osasta DFS70 antigeenille positiivisesta näytteestä. Tuloksissa oli kuitenkin sellaisia poikkeamia INOVA Diagnostics yhtiön omiin tutkimustuloksiin, että lisätutkimuksia tarvitaan.
Biologia postgenomiseen aikakauteen
Tuman ja soluliman vaikutuksesta yksisoluisen kasvin muodonkehitykseen
DFS-70 määrityksen käyttö tumavasta-aineanalytiikassa
Rakenneanalyysi tumareseptorien ja eräiden korepressorien välisistä vuorovaikutuksista
Tumareseptorien aktivaatiomekanismit lääkekehityksen kohteena
Tumareseptorien ja effluksiproteiinien yhteys lääkeaineiden imeytymisessä
Tumareseptorien PXR ja CAR kohdegeenit
Dynaaminen tumajyvänen ja RNA-helikaasi DDX21 : toiminnallisten motiivien vaikutus DDX21-proteiinin lokalisaatioon syöpäsoluissa
Peroksisomiproliferattoreilla aktivoituvan reseptorigeenin delta (PPARD) säätelyalueen aktiivisuus, yhden nukleotidin polymorfiat ja polymorfiakohtiin mahdollisesti sitoutuvat transkriptiofaktorit
Tumavasta-ainetutkimuksen uudet mahdollisuudet
Lajinsisäinen ja lajienvälinen tumansiirto
SS-A(Ro)- ja SS-B(La)-vasta-aineiden ilmeneminen immunoblottauksessa käytettäessä HeLa-soluista valmistettua antigeeniä
Tumavasta-aineiden kliinisen käytön voidaan sanoa alkaneen v. 1948. Kyseisenä vuonna LE-soluilmiö kuvattiin systeemistä lupus erythematosusta sairastavilla potilailla. Tänä päivänä tumavasta-ainetutkimukset ovat autoimmuunitutkimusten perusdiagnostiikkaa. On huomattu, että monet tietyn spesifiteetin omaavat vasta-aineet ovat ominaisia tietylle taudinkuvalle. (Miettinen 1995, 191). Projektini tarkoituksena oli tutkia, onnistutaanko HeLa-soluista valmistetulla antigeenillä löytämään eri autoimmuunitauteihin liittyviä, nk. ENA-vasta-aineita. Päähuomio keskittyi SS-A(Ro)-vasta-aineeseen, sillä Turun yliopiston tämänhetkisillä menetelmillä ko. vasta-ainetta ei löydetä immunoblottauksen yhteydessä. Tämä johtuu käytetystä antigeenistä (Rabbit Thymus Extract), sillä kanin thymussolut eivät ekspressoi SS-A(Ro)-antigeeniä. Käytössäni oli neljä erilaista antigeeniä, joiden avulla saatuja tuloksia vertailtiin keskenään. HeLa-soluista valmistetun antigeenin lisäksi käytössä oli TY:n rutiinitöissä käyttämä kanin kateenkorva-antigeeni ja kaksi belgialaista kaupallista tuotetta (tuma- ja sytoplasminen uute). Näyteseerumeina käytettiin aiemmin tutkittuja potilasnäytteitä. Tutkimusmenetelminä käytettiin elektroforeesia, jolla antigeeniuutteen proteiinit eroteltiin toisistaan seä immunoblottausta, jolla vasta-aineen sitoutuminen antigeeniinsä detektoitiin. Saaduista tuloksista voitiin päätellä, että parhaimman vastaavuuden vanhoihin potilastuloksiin nähden saatiin belgialaisella sytoplasmisella uutteella. Tumauutteiden taso vaihteli: belgialainen versio löysi osan halutuista vasta-aineista, omavalmisteinen vain muutaman.
Tiivistelmä: Tumareseptorien ja hsp90:n vuorovaikutus soluissa.
Tumareseptorien ligandin sitoutumisen ja aktivaation mittausmenetelmät
