http://www.yso.fi/onto/yso/p10316 umpisuoli
umpisuoli umpisuoli
Tämän tuotoksellisen opinnäytetyön aihe syntyi halusta syventyä tähystykselliseen kirurgiaan perioperatiivisen instrumenttisairaanhoitajan näkökulmasta. Umpilisäkkeenpoisto toimenpiteenä valittiin yhdessä opinnäytetyötä ohjaavan opettajan kanssa. Työssä selvitämme, miten tähystyksellinen umpilisäkkeenpoisto tehdään, mitä instrumentteja siinä käytetään ja miten instrumenttisairaanhoitaja työskentelee turvallisesti toimenpiteen intraoperatiivisessa vaiheessa. Tarkoituksena oli tuottaa oppimateriaalia Tampereen ammattikorkeakoulun perioperatiiviseen hoitotyöhön suuntaaville sairaanhoitajaopiskelijoille. Opinnäytetyömme tuotos on pyritty kokoamaan hyvän oppimateriaalin vaatimuksia vastaaviksi ja ohjeistamaan instrumenttisairaanhoitajan toimintaa käytännön työskentelyä vastaavaksi. Opinnäytetyö on kolmiosainen sisältäen raportin, teoriaosan ja tuotoksen. Raporttiosan teoreettisena lähtökohtana käsitellään turvallisuutta, joka on pyritty yhdistämään opinnäytetyössä myös muihin osuuksiin. Teoriaosassa selvitetään instrumenttisairaanhoitajan työnkuva kokonaisuudessaan toimenpiteen intraoperatiivisessa vaiheessa, ja opinnäytetyön kolmas osio eli tuotos sisältää tiivistetyn oppimateriaalikansion opinnäytetyön teoriaosasta. Selkeästi jäsennetyn oppimateriaalitiivistelmän havaitsimme rakentuvan mahdollisimman lyhyistä tekstiosuuksista sekä riittävästä kuvituksesta tehtävänantoon liittyen. Työ kokonaisuudessaan on tehty projektiluonteisesti, ja edennyt näin karkeasti perustamis-, suunnittelu-, toteutus- ja päättämisvaiheen läpi. Opinnäytetyössä käsittelemme rajatusti laparoskooppisen umpilisäkkeenpoiston intraoperatiiviseen vaiheeseen liittyvää hoitotyötä. Työstä olisi voinut saada laajemman esimerkiksi sisällyttämällä siihen tietoa umpilisäkkeenpoiston leikkausaiheista ja siihen liittyvästä tautidiagnostiikasta. Kuitenkin työn selkeyden nimissä päätimme jättää nämä aihealueet käsittelemättä. Jatkotutkimus- / projektiaiheeksi ehdottaisimme anestesiasairaanhoitajan työnkuvan kartoittamista umpilisäkkeenpoistoon liittyen, mutta myös yleisesti laparoskooppisiin toimenpiteisiin kohdistuen.
Umpisuolen kiertymä lampaalla
Nieltyjen vieraiden esineiden aiheuttamat ohutsuolen ja umpilisäkkeen puhkeamat
Mikä avuksi umpipussitautiin?
Umpilisäkkeen poisto tähystysleikkauksella - perioperatiivisen instrumenttisairaahoitajan turvallinen työskentely intraoperatiivisessa vaiheessa : oppimateriaalia Tampereen ammattikorkeakoululle
Endoskopistin käsikirja
