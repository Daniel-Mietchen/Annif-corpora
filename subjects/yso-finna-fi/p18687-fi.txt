http://www.yso.fi/onto/yso/p18687 kaukojäähdytys
kaukojäähdytys kaukojäähdytys kaukokylmä
Kaukolämpöverkon jäähdytyksen vaikutus voimalaitoksen käyttötalouteen ja käyttöohjeita tuotannon optimointiin
Kaukolämpöverkon jäähdytyksen kartoittaminen
Kaukolämpö kaupungissa : tehokasta resurssien käyttöä ja hyvää elämää
Oulun Energia Oy:n kaukolämpöverkostossa on huomattava määrä asiakkaita, joiden kaukolämmön paluuveden lämpötila ei ole laskenut suunnitellusti. Tavoitteena oli selvittää löytyykö huonojen jäähdyttäjien taustalta yhteinen tekijä, jonka korjausratkaisu olisi mahdollista tuotteistaa osaksi kaukolämpöliiketoimintaa. Kaukolämpöverkossa oleviin huonoihin jäähdyttäjiin oli jo aiemmin kiinnitetty huomiota yhtiön oman kulutusseurannan tietojen perusteella. Työn tilaajana toimi Oulun Energia Oy. Työn lähtökohtana olevat kulutustiedot saatiin työn tilaajalta. Saaduista tilastoista valittiin kohteet, joihin tehtiin katselmus. Katselmuksessa tarkasteltiin sekä kaukolämpöverkoston painetta ja lämpötilaa, että asiakaslaitteiston toiminta- ja asetuslämpötiloja. Saatuja tietoja verrattiin kohteessa käytettyihin suunnitelmiin ja toteutukseen. Myös kohteiden tilausteho ja -vesivirtalaskelmat tarkastettiin. Katselmuksien ja laskelmien perusteella useassa kohteessa olisi korjattavaa. Monen kiinteistön lämmitysjärjestelmän suunnitelmat tai mitoitukset eivät olleet kohteeseen soveltuvat tai eivät vastanneet toteutusta. Lisäksi ongelmia aiheuttaa vialliset tai väärin asennetut laitteiston komponentit, kuten säätöventtiilit ja toimilaitteet. Ongelmat tulevat esille kuntotarkastuksessa, jonka asiakas voi halutessaan tilata esimerkiksi lämmönmyyjältä. Kohteiden muutos nykyisiä määräyksiä ja suosituksia vastaaviksi onnistuisi kohtuullisella sijoituksella ja ratkaisu hyödyttäisi molempia osapuolia.
Absorptiotekniikka elintarviketehtaan jäähdytyksessä
Kaukojäähdytyksen potentiaali ja kannattavuus Oulun keskustan alueella
Kaukolämmön käsikirja
Kaukojäähdytyksen energiatehokas käyttö
Rakennuksen jäähdytysjärjestelmä kaukojäähdytyksessä
Kaukolämmön huono jäähtymä
Kaukolämpöjäähdytyksen mahdollisuudeet Tampereella
Rakennusten lämmitysjärjestelmät
Kiinteistökohtaisten jäähdytysjärjestelmien hyödyntäminen liityttäessä kaukojäähdytykseen
Vaivatonta viileää kaukojäähdytyksellä
Uudemman absorptiojäähdytystekniikan soveltaminen kaukojäähdytyksessä
Tiivistelmä.
Kaukolämpöverkon jäähdytyksen kartoituksessa työn tarkoituksena oli saada selville kaikki ne kuluttajat, jotka jäähdyttävät kaukolämpöverkossa huonosti. Toisin sanoen voimalaitokselta kaukolämpöverkkoon syötettävän meno- ja vastaavasti voimalaitokselle aina uudelleen lämmitettäväksi palaavan paluuveden lämpötilaero on huonosti jäähdyttävillä kuluttajilla liian pieni. Tällöin myös voimalaitoksen sähköntuotanto laskee ja energiatehokkuus jää heikoksi. Työssä käsiteltiin myös erilaisia mahdollisia toimenpide-ehdotuksia huonosti jäähdyttäville haaroille sekä kuluttajille sekä selvitettiin mahdollisesti jo tiedossa olevat kehitystoimenpiteet heikoiksi havaituille kulutuskohteille. Naantalin voimalaitokselta alkunsa saava yhtenäinen kaukolämpöverkko käsittää Naantalin ja Raision kaupunkien lisäksi Turun kaupungin ja Kaarinan kunnan alueet. Kaukolämmön runkoverkko haarautuu Naantalin, Pernon, Raision, Härkämäen ja Kaarinan haaroihin. Kartoituksen alkuvaiheessa pyrittiin selvittämään näistä haaroista heikoimmat runkohaarat. Kaarinan kunnan haara on aikoinaan ollut heikoin jäähdyttäjä koko kaukolämpöverkossa, mutta nyttemmin tehty kartoitus kuitenkin osoittaa, että nykyisin kaukolämpöverkossa jäähdyttävät heikoimmin Naantalin ja Raision kaupungin haarat. Työ rajattiin kahteen heikoimmin jäähdyttävään runkohaaraan. Näistä kahdesta runkohaarasta kartoitettiin vastaavasti kaikki heikosti jäähdyttävät kulutuskohteet sekä yksityiset kuluttajat. Kartoitukseen asetettiin jäähdytyksen lämpötilaeroksi 15 °C poislukien lämpimät kesäkuukaudet, touko-syyskuu, jolloin jäähdytys on luonnollisesti heikompaa kuin kylminä talvikuukausina. Jäähdytyksen kartoituksella saatiin selville, minkälaisista kuluttajista kukin runkohaara koostuu. Kartoituksessa selvitettiin myös mahdolliset runkohaarojen erityiset heikot jäähdytyskohdat, niin kutsutut verkon pullonpohjat, ja niiden merkitystä koko kaukolämpöverkolle. Kartoituksen lopputuloksista laadittiin yhteenvedot, jotka lähetettiin asianomaisille kaupunkien ja kuntien kaukolämpölaitoksille. Näiden tulosten pohjalta mahdollisia jatkotoimenpiteitä suunnitellaan. Kartoituksessa heikoiksi jäähdyttäjiksi havaitut kuluttajat saavat kehotuksen lämpölaitoksilta jäähdytyksen parantamiseksi.
Lattiaviilennys ja sen mahdollisuudet sisäilmaolosuhteiden parantamisessa
Salmisaaren hiilivarasto siirtyy maan alle
Saneerattavan toimitilakiinteistön lämmönjakohuoneen ratkaisu liityttäessä kaukojäähdytysverkkoon
Kaukokylmälaitoksen ilmanvaihdon suunnittelu vaihtoehtoisilla kylmäaineilla
Tiivistelmä: Kiinteistökohtaisten jäähdytysjärjestelmien hyödyntäminen liityttäessä kaukojäähdytykseen. Tämän insinöörityön tavoitteena oli selvittää vanhojen olemassaolevien kiinteistökohtaisten jäähdytysjärjestelmien hyödyntämisvaihtoehdot, kun otetaan käyttöön kaukojäähdytys. Vaihtoehdoista eriteltiin niiden vertailun mahdollistavat erityisominaisuudet sekä tuotiin esille vaihtoehtojen yhdistämisen mahdollisuudet. Kaukojäähdytyksellä tuotettu jäähdytysvesi on kiinteistökohtaisilla laitteilla tuotettua jäähdytysvettä lämpimämpää. Siksi tarkasteltiin jäähdytysveden lämpötilan muutoksesta johtuvia jäähdytyspattereiden tehon muutoksia. Tarkasteltavana kohteena ja lähtökohtana työssä oli Helsingissä sijaitseva kauppakeskus Forumin kortteli. Insinöörityön ja sen ohessa tehdyn jäähdytysjärjestelmäselvityksen perusteella kohteen vanhoissa jäähdytysjärjestelmissä on kaukojäähdytykseen liittymisen jälkeen hyödynnettäviä verkostoja sekä laitteita. Mahdollisuuksia vanhojen järjestelmien hyödyntämiseen löytyy jälkijäähdytysratkaisussa, rinnakkaiskäyttöratkaisussa sekä ratkaisussa, jossa käytetään pelkästään kaukojäähdytyksellä tuotettua jäähdytysvettä. Vaihtoehdoista ei voida todeta yleisesti yhtä oikeaa ratkaisua. Ratkaisujen toteuttaminen vaatii järjestelmäkohtaista tarkastelua. Tarkastellussa kohteessa kaikille vaihtoehdoille löytyy järjestelmä, jossa niitä voidaan hyödyntää. Tarkasteluissa jäähdytysveden tulolämpötilan vaikutuksista tehoon selvisi, että jäähdytysveden tulolämpötilan muuttuessa korkeammaksi jäähdytysvettä käyttävien jäähdytyspattereiden tehot laskevat. Tarkasteluissa myös todennettiin, että tarkastelluissa tapauksissa jäähdytysveden virtaamalla ei voida kompensoida lämpötilasta johtuvaa tehon muutosta. Työtä voidaan käyttää kaukojäähdytyksen käyttöönoton suunnittelun apuna. Siihen on hyvä tutustua ennen kuin kiinteistökohtaista jäähdytysjärjestelmää suunnitellaan korvattavaksi kokonaan kaukojäähdytysjärjestelmällä.
WTT Finland Oy:n dokumentointi ISO 9001 -laatusertifiointia varten
Hyvää energiaa helsinkiläisille - kaukolämmön ja kaukojäähdytyksen menestystarina jatkuu
Jäähdytysveden ja kaukolämmön käyttö piha-alueiden sulanapitoon
Tämän opinnäytetyön tarkoituksena oli selvittää, miten käytetyt, eri kylmäaineet vaikuttavat kaukokylmälaitoksen ilmanvaihdon suunnitteluun ja toteutukseen. Työn tavoite oli selvittää kylmälaitoksen ilmanvaihdon suunnittelua koskevat määräykset ja tuoda esille eroavaisuudet ilmanvaihdossa eri kylmäaineita käytettäessä.    Työn tilaajana toimi Pöyry Oy, joka valitsi vaihtoehtoisiksi kylmäaineiksi tetrafluo-rieteenin (myöhemmin R134a) ja ammoniakin (R717). Kylmäaineita koskevaa lainsäädäntöä on tarkennettu viime vuosien aikana. Nämä tarkennukset vaativat kiinnittämään erityistä huomiota kylmäaineiden turvalliseen käyttöön, mahdollisiin vaaratilanteisiin ja ympäristöystävällisyyteen.    Työssä selvitettiin kylmäaineiden ominaisuudet ja käyttöä koskevat määräykset sekä ohjeet. Työssä tutkittiin teollisuuslaitoksen ilmanvaihdon suunnitteluprosessia ja ilmanvaihtoa koskevia määräyksiä kylmälaitoksessa eri kylmäaineita käytettäessä.    Työn tulokseksi saatiin vertailu kaukokylmälaitoksen ilmanvaihdon eroavaisuuksista käytettäessä kylmäkoneissa ammoniakkia tai R134a:ta. Suurin vaikuttava tekijä löytyi kylmäaineiden ominaisuuksista. Ammoniakki on myrkyllinen, palava ja ilmaa kevyempi kaasu. Sitä käytettäessä on varauduttava palo- ja räjähdystilanteisiin, ja vuototilanteessa ammoniakki on pystyttävä poistamaan tilasta turvallisesti. R134a on myrkytön ja palamaton, mutta ilmaa raskaampi kaasu, joten vuototilanteessa hätäilmanvaihdon on pystyttävä poistamaan tilaan kertynyt kylmäaine tukehtumisvaaran vuoksi.   Asiasanat: ilmanvaihto, kylmäaine, kylmälaitos.
Kaukolämmityksen toimintaedellytysten huomioon ottaminen LVI-suunnittelussa
Kaukojäähdytysverkon suunnittelu
Helsingin Energian uusi liiketoiminta
Kaukojäähdytyksen vaikutus sähkönjakeluverkon mitoitukseen
Sähkön ja kaukolämmön rooli energiatehokkuudessa ja energian säästössä
Jäähdytys kaukolämmöllä : yhteenvetoraportti
Perinteisen jäähdytyksen ja kaukojäähdytyksen taloudellinen vertailu toimistorakennuksissa
Tiivistelmä: Insinöörityössä oli tarkoitus käydä läpi saneerauskohteeseen suunniteltavan kaukojäähdytyksen alajakokeskuksen suunnitteluprosessi vaihe kerrallaan. Kaukojäähdytyksen suunnittelutyö saneerauskohteeseen vaati kiinteistön vanhojen jäähdytysjärjestelmien kartoituksen ja uusien laitteiden toimivuuden tarkistamista vanhojen laitteiden kanssa. Työssä käytiin läpi suunnitteluprosessin vaiheet kohteessa, jossa tuloilman jäähdytyspattereiden jäähdytysveden tuottotapaa muutettiin. Kiinteistön vanha kylmäkoneikolla epäsuorasti toiminut jäähdytysjärjestelmä korvattiin liittämällä kiinteistö kaukojäähdytysverkkoon. Työn suunnitteluvaiheet käytiin siinä järjestyksessä kuin ne olisivat järkevintä toteuttaa vastaavissa suunnittelutöissä. Suunnittelussa esille tulleet uuden järjestelmän toimintaan saattamiseen liittyvät ongelmat ratkaistiin kirjallisen ja suullisen konsultoinnin avulla. Suunnitteluprosessissa todettiin, ettei valmiin pakettiratkaisun käyttö ole mahdollista silloin, kun laitteistolle varattu tila on hyvin rajallinen. Tällöin alajakokeskus suunniteltiin tehtäväksi osa kerrallaan paikan päällä, ja mahdolliset ratkaisut tilan säästämiseksi oli huomioitava jokaisella osa-alueella. Lisäksi suunnittelussa otettiin huomioon vanhojen jäähdytyslaitteiden toimivuus uuden järjestelmän mitoitusarvoilla. Insinöörityössä huomattiin, että saneerauskohteen kaukojäähdytyksen alajakokeskuksen suunnittelussa helpointa olisi käyttää räätälöityjä ratkaisuja. Suunnittelijat määrittelisivät komponentit erikseen käyttämättä valmiita pakettiratkaisuja. Alajakokeskuksen pääkomponentit suunniteltiin sijoitettavaksi kiinteistön alakerran lämmönjakohuoneeseen, mutta jäähdytysverkostolle tarpeellisia varolaitteita sijoitettiin yläkerran ilmanvaihtokonehuoneeseen tilan säästämiseksi alhaalla. Vanhoissa tuloilman jäähdytyspattereissa tapahtui laskennallisesti n. 25 %:n tehonpudotus uusilla kaukojäähdytyksen veden mitoitusarvoilla.
Kaukojäähdytysverkon kunnossapitosuunnitelma
Lämmitystekniikan oppikirja
Adsorptiojäähdyttimen käytön kannattavuus kaukolämpöjärjestelmässä
Salmisaaren maanalainen hiilivarasto parantaa kaupunkikuvaa
Tiivistelmä: Insinöörityössä esitellään Suomessa vielä tuntematonta ja vähän käytettyä lattiaviilennysjärjestelmää. Tavoitteena oli selvittää, miten lattiaviilennysjärjestelmä soveltuu Suomen ilmastoon, mitkä tekijät vaikuttavat sen toimintaan ja millaista hyötyä se tarjoaa sisäilmasto-olosuhteiden parantamisessa. Työn on tilannut Insinööritoimisto Leo Maaskola Oy, ja se on tehty yhteistyössä tilaajan sekä Itula Oy:n kanssa. Lattiaviilennysjärjestelmässä hyödynnetään lattialämmitysputkistoa lämmityskauden ulkopuolella. Viilennystapauksessa viileää vettä kierrätetään lattialämmitysputkissa, jolloin lattian pintalämpötila laskee ja huoneilmasta siirtyy lämpöä pois putkessa kiertävän veden kautta. Toisin kuin luullaan, lattian pintalämpötila pysyy noin 20 °C:n lämpötilassa, jolloin lattia ei tunnu oikealla pintamateriaalilla varustettuna epämiellyttävän kylmältä. Lattiaviilennyksessä suurimmat tehoa rajoittavat tekijät ovat ilmankosteus ja käyttäjien viihtyvyys. Lattian pinnan viiletessä alle kastepistelämpötilan alkaa lattian pinnalle ja rakenteisiin tiivistyä kosteutta. Toisaalta, jos lattia on liian kylmä, käyttäjät ovat tyytymättömiä. Tästä johtuen lattiaviilennysjärjestelmästä turvallisesti ja käyttäjien viihtyvyyden kannalta mukavasti saatava jäähdytysteho jää noin 40 W/m2 lukemaan, joka laajan jäähdytyspinta-alan vuoksi kuitenkin riittää lisäämään viihtyvyyttä huomattavasti. Työn esimerkkikohteena oli Suomen Eduskuntatalosta valitut kolme tilaa, joissa kärsitään jäähdytyskaudella liian suurista sisälämpötiloista. Tiloista luotiin 3D-mallit ja malleille teetettiin olosuhdesimulointeja erilaisissa tilanteissa. Olosuhdesimuloinneista saatuja tuloksia analysoimalla selvitettiin lattiaviilennysjärjestelmän hyödyllisyys ja tehokkuus. Insinöörityössä 3D-mallinnus tehtiin Progmanin MagiCAD Room -ohjelmalla ja olosuhdesimuloinnit toteutettiin Riuska-ohjelmalla. Esimerkkilaskelmat suoritettiin Microsoft Excel -taulukkolaskentaohjelmalla.
Aurinkoenergian hyödyntäminen käynnistyy Kankaalla
Kaukojäähdytyksen hinnan muodostuminen asiakkaalle Lahden Ranta-Kartanon alueella
TERMO, kaukolämmityksen tutkimusohjelma : jäähdytys kaukolämpöverkolla
