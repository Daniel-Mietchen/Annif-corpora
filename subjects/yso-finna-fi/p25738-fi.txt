http://www.yso.fi/onto/yso/p25738 taidepedagogiikka
taidepedagogiikka taidepedagogiikka
Taiteidenvälisyys taidemuseoympäristössä : katsaus Ateneum-salin taiteidenvälisen toiminnan merkityksiin tekijöiden ja kävijöiden haastattelujen näkökulmasta
Tämä työ on taiteellis-pedagogisen opinnäytetyöni kirjallinen osa. Opinnäytetyöni käytännön osa, Valmiustila,  esitettiin Teatterikorkeakoulun Studio 4:ssä tammi- ja helmikuussa 2012. Prosessi käynnistyi kesällä 2011  suunnittelupalavereilla, ja syksyllä kokosimme työryhmän. Valmiustila toteutettiin kolmen opinnäytteen tekijän  yhteisohjauksena. Valmiustilassa opinnäytteensä tekivät lisäkseni teatteripedagogiikan opiskelija Elsa Ervasti sekä  tanssipedagogiikan opiskelija Anna Nuutinen.  Katson taiteellisen työskentelyni asettuvan pikemminkin nykyteatteri-käsitteen alle kuin tanssitaiteen alle. Myös  Valmiustila oli nykyteatteriteos. Sen lähtökohtana ei ollut käsikirjoitus tai aihe, vaan työskentelimme devisingmenetelmillä  ohjaajien tuomien harjoitteiden pohjalta. Lopputulos oli fragmentaarinen kokoelma kohtauksia ja  tunnelmia. Ohjaajuus oli jaettua siten, että yksi henkilö ohjasi yhtä kohtausta. Ohjasin Valmiustilaan kolme  kohtausta: Kämmenselkädueton, Tyynysodan ja Lentokentän. Näiden kohtausten ohjaamisen keinot erosivat  oleellisesti toisistaan. Kämmenselkäduetossa toimin lähinnä prosessin käynnistäjänä, kun taas Tyynysota  toteutettiin mielessäni muodostuneen kuvan mukaan, jota inspiroivat työryhmäläisten prosessiin tuomat  elementit. Lentokenttä muuntui eniten alkuperäisestä harjoituksesta ja jatkoi kehittymistään pisimpään. Se  rakentui vähitellen yksityiskohdista ja työryhmäläisten ehdotuksista, jotka ruokkivat toinen toisiaan.  Devising-työskentely ilman käsikirjoitusta, aihetta tai muuta kiintopistettä on haastavaa. Se vaatii tekijöiltä omaaloitteisuutta,  vastuun ottamista, kuuntelua, keskinäistä luottamusta ja kykyä itsereflektioon. Toisaalta se voi olla  myös antoisaa, opettavaista ja yllättävää. Kunkin työryhmän jäsenen toimintaan vaikuttaa työskentelykulttuuri,  jossa hän on kasvanut. Uudessa ryhmässä säännöt rakentuvat uudestaan, ja jokaisella on oma, osittain  tiedostamaton käsitys siitä, mitkä nämä uudet säännöt ovat. Perinteisen laitosteatterimaisen työskentelykaavan  hylkääminen voi myös asettaa odotuksia vallan uudelleen jaosta, demokratiasta, jota ei kuitenkaan ole tietoisella  tasolla käsitelty, eikä siihen liittyvää vastuuta ole harkittu. Demokratian ongelma on, ettei sitä voi taiteellisessa  prosessissa synnyttää keinotekoisesti, muun muassa siksi, että eri näkemysten tasapuolisuutta on mahdotonta  mitata.  Vaikka taiteelliset prosessit ovat parhaimmillaan innostavaa flow-kokemusta, niihin liittyy usein myös  epämukavuutta ja enemmän tai vähemmän vakavia kriisejä. Myös Valmiustila-prosessi kävi läpi kriisin. Erilainen  epämukavuuden sietokyky voi aiheuttaa törmäyksiä ryhmässä tai yksipuoleisen kokemuksen kriisistä.  Kriisipalaveri itsessään voi myös aiheuttaa kriisin. Innostus ja suostumisen kulttuuri ovat tanssin ja teatterin  liikkeellepanevia voimia, mutta joskus ne voivat estää tekijöitä kuuntelemasta toisiaan ja itseään.  Jotta voisi ymmärtää tämän kaltaisia prosesseja ja toimia niissä, on ymmärrettävä, miten ihmiset ajattelevat ja  toimivat tietoisella ja tiedostamattomalla tasolla. Opinnäytetyöni raottaa vain hiukan tätä loputtoman  monimutkaista kysymystä. Se on kuitenkin osaltani askel parempaan ymmärrykseen ihmisistä, ryhmäprosesseista  ja taiteesta.
Paikka vai tila
Olemisen muodot : erään yläkoulun oppilaiden kehollisuudesta välitunneilla
Opinnäytetyöni kirjallisessa osuudessa tulen kertomaan taiteellisesta työprosessista, joka kesti yhteensä kuusi  kuukautta. Pohdin sitä, minkälaista on olla pedagogina ja koreografina kuudelle nuorelle tanssijalle. Minkälaisia  pedagogisia ja koreografisia pelkoja kohtasin prosessin aikana ja mitä ratkaisuja pelkotiloihin löytyi. Pohdin myös  pedagogin ja koreografin välistä eroa. Kirjallisessa osuudessa tulen pohtimaan enemmän omia kokemuksiani,  mutta myös työryhmän ajatukset ja mielipiteet nousevat esiin.  En ole aiemmin tehnyt koreografiaa, joka olisi syntynyt tyhjästä, eli sellaista koreografiaa, jossa ei ole valmista  musiikkia, tarinaa eikä valmista liikemateriaalia. Vahva balettitaustani on tehnyt minusta tietynlaisen koreografin ja pedagogin. Tämä prosessi oli minulle uusi haaste; minulla ei ollut mitään muuta, kun sana pelko. Hyppäsin tuntemattomaan, enkä osannut aavistaa mikä tulisi olemaan prosessin lopputulos. Puolen vuoden mittainen prosessi antoi minun ymmärtää, etteivät pedagogiset ja koreografiset pelkoni luultavasti  koskaan häviä kokonaan, mutta pystyn elämään ja suhtautumaan niihin rauhallisemmin. Voin aina pyrkiä  täydellisyyteen, muttei minun tarvitse koskaan saavuttaa sitä, sillä itse prosessi on palkitsevampaa kuin  lopputulos. Tulevassa ammatissa pystyn hyväksymään ja kohtaamaan pelkoa, sillä tämä on käsitelty tunne ja  tiedän siitä hiukan enemmän kuin aikaisemmin.
Tarkastelen tutkimuksessani yhteisöissä tapahtuvaa teatteritoimintaa, joka on kehittynyt sosiokulttuuriseen työhön liittyvänä vahvistamisen muotona. Soveltavan (Applied drama/theatre) draaman tai teatterin nimellä tunnetusta ilmiöstä käytän tässä tutkimuksessa nimitystä osallistava teatteri, participatory theatre tai yhteisöteatteri /community tai community-based theatre. Heijastelen sitä suhteessa ajan ilmiöihin, jotka asettavat tilauksen taiteen sosiaalisten muotojen kehittymiselle. Koulutusyhteiskunnan pedagoginen ajattelu läpäisee myös taidetoiminnan, joka notkeasti mukautuu sosiaalisen oppimisen kehykseksi. Hyvinvointiyhteiskunnan palvelujen heikentyminen edellyttää kansalaisten, vertaisten aktiivista osallistumista paikalliseen kehittämiseen ja päätöksentekoon. Osallistava teatteri tarjoaa palvelumuotoja, joita kaivataan uutta yhteisöllisyyttä etsivässä ja aktiiviseen toimijuuteen kannustavassa kansalaisyhteiskunnassa. Ohjaustoiminnan asiantuntijuus, työnohjaus, elämäntapakurssit ja terapiatyö käyttävät samoja eläytyvän työskentelyn menetelmiä kuin osallistavan teatterin parissa työskentelevät ohjaajat. Toisaalta ammatillinen ajattelu ja monet käytänteet eroavat perinteisestä teatteriohjaajan työstä. Yhteisöteatteri on osallistuvan ryhmän kollektiivinen esteettinen prosessi. Se ei ole perinteisessä mielessä ohjaajan teos. Työskentely eri yhteisöryhmissä edellyttää ohjaajalta erityisosaamista ja vahvaa ammatillista etiikkaa. Ammatilliset muutokset haastavat myös teatterikoulutusta. Tutkimuksen tarkoituksena on osallistua yhteisötaiteen alueella käytävään keskusteluun.  Yksitoista kutsumaani osallistavaa teatterityötä tekevää ohjaaja-pedagogia keskustelee ammatillisista ideaaleista ja pyrkimyksistä. Etsin vastausta kysymykseen, millaisena kulttuurisena ilmiönä suomalainen osallistava teatteri hahmottuu heidän kertomanaan. Tutkimuksessa ei analysoida ohjaajien työskentelyä tai toteutettuja prosesseja. Kartoitan osallistavan teatterin toiminta-alueita yhteiskunnan eri sektoreilla. Lisäksi käsittelen ohjaajien ammatillista ajattelua yhdistäviä piirteitä. Näitä ovat heidän työlleen asettamansa tavoitteet, ohjeet ja prosessissa toteutuvat merkitykset, joiden oletetaan olevan niitä osallistavan teatterin esteettis-eettisen laadun kriteereitä, jotka ohjaavat työskentelyprosessia. Kolmantena näkökulmana pohdin osallistavan teatterin ohjaajuutta ajalle tyypillisenä asiantuntijuutena. Millaiset monialaiset osaamisalueet korostuvat asiantuntijuuden piirteinä?  Hahmotan suomalaista osallistavan teatterin ilmiötä tutkimuksessa ensimmäisten asiantuntijapolvien näkökulmasta. Tutkimusaineisto koostuu kollegiaalisesta vertaisryhmän draamatyöpajoissa kerätyistä aineistoista ja kirjallisesta aineistosta. Aineiston keruussa on käytetty sosiaalipsykologiassa kehitettyä aktiivista eläytymismenetelmää (active empathy-based method), jonka periaatteita on yhdistetty draamamenetelmiin. Eläytymisaineisto on kertynyt ohjaajien draamamenetelmin toteutetuissa työpajoissa käymistä keskusteluista. Olen tutkijana toiminut pajojen ohjaajana. Tutkimusaihetta käsitellessään tutkimusryhmän ohjaajat ovat olleet kollaboratiivisen tutkimuksen kanssatutkijoita. He ovat asettuneet keskelle tutkimusaineistoaan. Kirjallinen aineisto on koottu ohjaajille tehdyistä kyselyistä. Alan koti- ja kansainvälistä kirjallisuutta olen käyttänyt pohdintani tukena.  Tutkimusprosessi on hermeneuttinen, oma työhistoriani ja käyttöteoriani ovat tulkinnan perustana. Työtapa on dialoginen, sitä rytmittää kollegaryhmän aineistosta nouseva vuoropuhelu. Osallistavan teatterin tarkastelu yhteiskunnallisena, pedagogisena ja eksistentiaalisen tutkimisen tapahtumana vuorottelevat. Kriittisen pedagogiikan, vapaan sivistystyön ja sosiokulttuurisen työn teoriat sekä ammatillisen koulutuksen ajattelu muodostavat kehyksen, josta sosiaalis-taiteellista toimintaa tarkastellaan. Relaatioestetiikan (Relational Aesthetics) teoria tukee osallistavan teatterin jäsentämistä prosessimaisena ja yhteiskuntaan erilaisin suhtein sijoittuvana muotona.  Tutkimuksessa kuvaan suomalaisen osallistavan teatterin kehitysvaiheita. Hahmotan niitä yhteiskunnallisten muutosprosessien ja samanaikaisten taiteen kentän muutosten risteyskohdissa. Kotimaiset kehityspolkujen käännekohdat lomitan alan kansainvälisiin vaiheisiin. Osallistavan teatterin toiminnan levinneisyyttä kuvataan seitsemänä toiminta-alueena. Ohjaajien toiminta-alueilla käyttämien prosessi- ja esitysmuotojen periaatteiden erittely selventää muotorakenteiden suhdetta teatteriin, pedagogiikkaan ja sosiokulttuuriseen työhön. Se tuo esille osallistavaan teatteriin liittyviä eettisiä kysymyksiä.  Tutkimuksessa osallistava teatteri näyttäytyy hybridinä, joka mukautuu erilaisiin ajassa oleviin tarpeisiin. Kriittinen teoria taustanaan, se ottaa tehtäviä yhteiskunnan marginaaliryhmissä. Toisaalta taloudellisen tuen  myötä osallistava teatteri sitoutuu yhä tiiviimmin yhteiskunnan ohjaukseen. Samalla sen kriittisyys ja todellinen radikaalius tulee kyseenalaiseksi. Tutkimuksen mukaan osallistavan taiteen yhteydessä, siihen kohdistuvien ulkoisten odotusten lisääntyessä, esteettis-eettinen pohdinta on yhä tärkeämpää. Ohjaajan ammatillinen osaaminen, kyky avoimeen, eettiseen ammatilliseen harkintaan ryhmäprosessin aikana tulee merkittävämmäksi. Osallistavan teatterin esteettis-eettistä ominaislaatua kuvataan tutkimuksessa kolmena kohtaamisen tilana: 1. Taidon ja toimijuuden tila on oppimisen kuntoutumisen ja eheytymisen tapahtumisen tila. 2. Demokratian ja kansalaisuuden toteuttamisen tilassa osallistava teatteri on kulttuurinen ikkuna paikalliseen historiaan ja nykypäivään. Samalla se on neuvottelevaa demokratiaa toteuttavaa paikallista kehittämistyötä 3. Läsnäolon, levollisuuden – pyhän tila purkaa osallistavan teatterin tehtäväorientaatiota ja keskittyy ihmisenä olemisen kysymysten pohtimiseen. Kolme tilaa voivat toteutua samanaikaisesti toisiinsa lomittuen ja tuottaa osallistujille erityisen esteettis-sosiaalisen kokemuksen.
Neljä lentoa leikkiin : kuvaus teatteripedagogiikan opintojen aikana tapahtuneesta neljästä oppimisprosessista leikin näkökulmasta
Lapsi, kokemus ja nykytaide : prosessidraama lähestymistapana nykytaiteen näyttelyyn Rovaniemen taidemuseolla keväällä 2008
Valoisa vanhuus : sosiokulttuurista innostamista taidelähtöisten menetelmien avulla Betel-kodissa
Tiivistelmä.
Yliopistopedagoginen koulutus Taideyliopistossa
Aikuisten kuvataideopetuksen pedagogiset haasteet
Opinnäytetyöni on tutkielma, jossa olen pohtinut kehontuntemuksen ohjaamista tanssitunneilla. Lähtökohtana työlleni ovat olleet oma ammatillinen tanssinopettajan ja fysioterapeutin osaamiseni. Omat kokemukset työssä, kirjallisuus ja Tanssiva-Tunteva-Tietävä keho –projekti Nurmijärven tanssiopistossa ovat työn perustana. Työ koostuu teemoista, joiden alle on kerätty harjoituksia tanssinopettajille Harjoitteet auttavat tanssinopettajia ohjaamaan tietoisemmin kehontuntemusta.  Aluksi tuon esiin työn taustoja, kerron työn lähtökohdista ja avaan työn tavoitteita. Keskeisinä käsitteinä kirjoitan auki ihmiskäsitystä, käsitettä keho, minäkuvaa, kehon topografiaa sekä kinesteettistä eläytymistä ja empatiaa. Varsinaiset kehontuntemusta vahvistavat teemat olen jakanut omiin lukuihinsa jotka ovat hengitys, rentoutuminen, kontakti, venyttely, liikettä tuottava voimakas keho, linjaus ja tasapaino sekä mielikuvat.  Jokaisen teeman yhteydessä olen avannut siihen liittyvää teoriataustaa sekä tuonut omia kokemuksiani ja ajatuksiani aiheesta. Luvun päätteeksi olen koostanut harjoitteita, joita tanssinopettaja voi hyödyntää tanssitunneillaan. Teemat pohdin pääasiallisesti tanssin taiteen perusopetuksen syventävissä opinnoissa olevia oppilaita silmälläpitäen, mutta harjoituksia voi soveltaa muillekin tanssitunneille. Viimeistä edellisessä luvussa käsittelen tanssia harrastuksena ja osana nuorten elämää. Siinä kokoan yhteen erilaisia näkökulmia monipuolisen liikunnan merkityksestä oppimisen kokonaisuutena.  Työtä voi hyödyntää tanssinopetuksessa kuka tahansa, joka kokee tarvitsevansa ajatuksia ja ideoita oppilaiden kehontuntemuksen edistämiseen. Konkreettisten kehontuntemusta ohjaavien harjoitusten avulla opettaja voi ohjata oppilaitaan tutustumaan paremmin omaan kehoonsa. Tavoitteena on ollut tanssinopettajien tiedon lisääminen. Näin voidaan vaikuttaa myös tanssivammojen vähenemiseen.
Taidepedagogisessa opinnäytetyössäni tuon esille näkökulmia ja esitän mahdollisuuksia tanssinopettajan tapahtumatuotantoon. Lähestyn aihetta Oulun ammattikorkeakoulun tanssinopettajaopiskelijoiden ajatusten, sekä tanssinopettaja-tapahtumatuottaja Mira Kolasen haastattelun kautta. Kiinnostuksen kohteena on, kuinka Oulun ammattikorkeakoulun tanssinopettajaopiskelijat kokevat tapahtumatuottamisen olevan osat tanssinopettajan opintoja ja tanssinopettajan työnkuvaa.  Käytän tutkimuksessa hermeneuttis-fenomenologista tutkimusotetta, jonka kautta sain mahdollisuuden käsitellä aihetta sekä yksityiskohtiin että laajempiin käsitteisiin perehtyen. Hermeneuttisen kehämallin kautta tutkimusaineistosta saamani tieto löysi projisointipinnan tanssinopettajien työkentän kanssa. Tutkimuskysymykseni laajeni käsittelemään tanssinopettajien koulutuksen suhdetta työkentällä tarvittaviin tarpeisiin ja vaatimuksiin tapahtumatuotannon näkökulman kautta.   Tutkimukseni teoria ja arvopohja tulee Lauri Rauhalan holistisesta ihmiskäsityksestä, sekä Paolo Freiren dialogisuuden ja muutoksen etiikasta. Pyrin tuomaan esille lähtökohtia, joista tanssinopettajien koulutus koostuu, sekä käsittelen tapahtumatuotannon teoriaa. Pohdin tanssinopettajakoulutusten mahdollisuutta syventää tanssinopettajien ammattitaitoa, kun keinoina ovat dialoginen pedagogiikka ja tapahtumatuotanto.Tanssinopettajaopiskelijoiden kokemukset opiskelusta ja näkemykset tulevaisuuden työstä luovat lähtökohtia tanssinopettajaopiskelijoiden koulutussisältöjen kehitysehdotuksille. Tuon tutkimukseen mukaan myös omat kokemukseni tanssinopettajasta tapahtumatuottajana.  Tutkimuksen aikana esioletukseni siitä, että tanssinopettajaopiskelijat kaipaavat vielä konkreettisempaa opetusta tanssipedagogiikan ja tapahtumatuottamisen yhteydestä syventyi. Tanssinopettajaopiskelijat tulevat tarvitsemaan tapahtumatuotannon taitoja tulevassa työssään. On tärkeää, että tanssinopettaja tietää kuinka tuotannonala ja sen osa-alueet toimivat. Vielä tärkeämpää on, että hän pystyy yhdistämään teorian joustavasti omaan ammattitaitoonsa ja laajentamaan luovaa työtään tapahtumatuotannon työkaluilla. Tanssinopettajan työnkuva niin opettajana, tanssijana, koreografina, tuottajana kuin taitelijanakin kaipaa tukea. Koen, että tapahtumatuottamisen taidot avaisivat suuria mahdollisuuksia toteuttaa sekä taidepedagogiikkaa että taiteellista työtä yhdessä. Vapaus toimia oman alansa kehittäjänä ja oman yhteisönsä kulttuurituottajana antaa toivoa jaksavasta, yli ammattirajojen verkottuvasta ja inspiroituneesta tanssinopettajasta.  Tuon tutkimuksen lopussa esille ehdotuksia ja ajatuksia tanssinopettajan koulutuksen kehittämiseen. Kehittämällä ja syventämällä koulutuspolkua, sekä antamalla tanssinopettajille mahdollisuuksia ja työkaluja kehittää omaa ammattitaitoaan, luo perusteluja taiteen, kulttuurin ja taidekasvatuksen olemassaolon tärkeydelle. Tanssinopettajan tieto-taitojen hyödyntäminen monipuolisemmin tanssinkentällä tukee ajatusta dialogisesta, kehittyvästä ja verkostoituvasta ammattikentästä. Liikkeen opettamisen lisäksi tanssinopettajien tapahtumatuottamisen yhteiset lähtökohdat olisivat siis näin ollen samat kuin taidepedagogiikassakin: ihmiskäsitys, dialoginen kohtaaminen ja vuorovaikutus.
Taiteellis-pedagoginen opinnäytetyöni koostuu Kallion lukioon ohjaamastani ryhmälähtöisestä MINÄ - ME -  nykyteatteriesityksestä sekä kirjallisesta osiosta, jossa prosessoin omaa työtäni ryhmälähtöisen produktion  ohjaajana.  MINÄ - ME esityksen harjoitusperiodi alkoi joulukuussa 2011 ja ensi-ilta oli 14.3.2012 Kallion lukion  studioteatterissa. Esityksessä oli mukana 13 opiskelijaa, joiden ajatusten ja ideoiden pohjalta rakensimme teoksen  yhteistyönä.  Kirjallisessa osiossa avaan omaa käsitystäni tanssin ja teatterin yhtymäkohdista nykyteatterin kentällä. Mielestäni  liike ja fyysinen ilmaisu voidaan nykyteatteriesityksissä nähdä sekä tanssina että teatterina, katsojan omasta  näkökulmasta riippuen. Poimin kirjoitukseen myös omia esiintyjäkokemuksiani nykyteatterin parista, jotka ovat  vahvistaneet ajatuksiani tanssin ja teatterin rajojen hämärtymisestä omassa taidekäsityksessäni.  Esittelen ryhmälähtöisen produktion erilaisia työskentelymalleja, joita vasten hahmotan omaa ohjaajuuttani  opinnäytetyöni taiteellisessa prosessissa. Astuin Kallion lukioon ulkopuolisena ohjaajana, mutta löysin tieni  ryhmän jäseneksi, jonka tehtävänä oli kantaa vastuu harjoitus- ja esitysperiodin kokonaisuudesta.  Produktiokuvauksessa käsittelen työskentelyn eri vaiheita; aiheen hahmottumista, opiskelijoiden  ennakkokäsityksiä sekä nykyteatterista että ryhmälähtöisestä työskentelystä, ryhmäytymistä, teoksen rakenteen  hahmottumista ja erilaisia työskentelytapoja esityksen materiaalin synnyttämiseksi. Samalla pohdin omaa  käsitystäni esityksen estetiikasta, joka muotoutui harjoitusperiodin aikana ryhmän toiveita kuunnellen ja niihin  vastaten.  Esitysten jälkeisen purkukeskustelun ja opiskelijoilta saamieni itsereflektioiden perusteella avaan heidän  kokemuksiaan produktiosta, peilaten niitä omiin kokemuksiini. Huomasin yhteneväisyyksiä kokemuksissamme  muun muassa harjoitusperiodin alkuvaiheen epävarmuudessa, ryhmän yhteishengen tiivistymisessä sekä fyysisen  virittäytymisen tärkeydessä. Ymmärsin myös opiskelijoiden käsityksen nykyteatterista muuttuneen  työskentelymme aikana.  Lopuksi pohdin omaa prosessin aikaista kasvuani taidepedagogina. Työskentely ryhmälähtöisen produktion  ohjaajana vahvisti itsetuntoani ja antoi minulle varmuutta luottaa omaan intuitiooni tehdessäni valintoja  taiteellisessa työssäni. Huomaan myös kehittyneeni palautteen antamisessa sekä omien havaintojeni jakamisessa.  Prosessi haastoi minut kirkastamaan käsityksiäni ryhmälähtöisen esityksen ohjaajuudesta.
Laulajista, laulamisesta ja laulun opettamisesta
Ympäristö-, taide- ja draamakasvatus
Mies ja nainen laulun  oppilaana
Tässä kirjallisessa opinnäytteessäni tarkastelen tutkimusta, jonka toteutin keväällä 2015 aikuisten ja 1-6-  vuotiaiden lasten parissa. Tutkimus syntyi halusta etsiä minulle taiteilijana ja pedagogina sopivaa lähestymistapaa aikuisten ja lasten yhteisille tanssitunneille, joiden suosio on viime vuosina esimerkiksi taiteen perusopetuksessa kasvanut. En kuitenkaan halunnut sijoittaa tutkimusta itselleni tutuimpaan maastoon taiteen perusopetuksen kentälle, vaan lähestyä aihetta itsenäisesti vapaalla taidekentällä, toiminnan muotona aikuisten ja lasten yhteinen liikeimprovisaatio. Teoreettiseksi lähtökohdaksi valitsin maisteriopintojeni aikana ajatteluuni merkittävästi vaikuttaneen dialogisuusfilosofian, joka oli saanut minut pohtimaan taideopetusta kohtaamisen, vuorovaikutuksen ja eettisyyden kannalta. Teorian soveltaminen käytännön opetustilanteisiin tuotti runsaasti ajatuksia, pohdintoja ja kasvua pedagogina, jota pyrin tässä työssä tekemään näkyväksi. Aikuisten ja lasten yhteisillä tunneilla halusin erityisesti tutkia kehollisen vuorovaikutuksen ja tasavertaisuuden toteutumisen mahdollisuuksia, dialogisen asennoitumisen muodostaessa perustan toiminnalle. Lisäksi tavoitteena oli luoda prosessin aikana näistä lähtökohdista käsin jonkinlainen esityksellinen kokonaisuus. Toteutin tutkimukseni taiteellisena toimintatutkimuksena, mikä mahdollisti tekijälähtöisen ja tarpeiden mukaan joustavasti muuntuvan tavan tehdä taidetta ja tutkimusta samanaikaisesti. Tutkimuksen aikana keräämäni aineisto koostui omista havainnoistani ja työpäiväkirjapohdinnoistani sekä työryhmän kanssa käydyistä keskusteluista ja heiltä saadusta palautteesta. Lisäksi käytin havaintojen tukena videotaltiointeja harjoituksista ja esityksistä. Tutkimus koostui kolmesta ajallisesti ja teemallisesti toisiinsa kytkeytyneistä vaiheista: työpajajaksosta, teoksen valmistamisesta ja esityksistä. Kaikkien osien yhteisenä tavoitteena oli tarkastella kriittisesti toimintaani taiteilijana ja pedagogina. Tutkimuksen tuloksina esittelen prosessin aikana syntyneitä oivalluksia ja muuttunutta ajatteluani, Oma kupla -työtapaa sekä Omassa kuplassa -taideteosta. Tutkimuksen aikana sen uudeksi tehtäväksi muodostui perinteisten opettaja–oppilas-, aikuinen–lapsi-, sekä esiintyjä–katsoja-hierarkioiden purkaminen. Havaintojeni pohjalta syntyneiden oivallusten myötä koen, että dialogisen asenteen mukainen pedagogiikka edellyttää luopumista perinteisestä opettajan roolista sekä toimintaa koskevista ennakko-odotuksista ja tulostavoitteista. Lapsen ja aikuisen välisen dialogisuuden toteutuminen on mahdollista kehollisen ja pitkälti sanattoman vuorovaikutuksen keinoin, kun aikuinen asettuu lapsen kanssa yhteiselle ei-tietämisen tasolle ja herkistyy käsillä olevaan hetkeen. Työpajatyöskentelyn ja teoksen valmistamisvaiheen sivutuotteena muodostui Oma kupla -työtapa, joka käsittää työpajan ja sen pohjalta syntyvän Omassa kuplassa -teoksen. Teos pyrkii tekemään näkyväksi prosessin aikana muodostuneen tapahtumisen tilan sekä purkamaan perinteistä esiintyjä–katsoja-hierarkiaa mahdollistamalla katsojien osallistumisen esitykseen, sekä sallimalla esiintyjän ja katsojan roolin vaihtelun esityksen aikana. Tutkimukseni on hyvin omakohtainen ja tekijänä olen ollut myös osa tutkimuskohdettani. Kuitenkin toivon, että työni toimii puheenvuorona lasten ja aikuisten yhteisen kehollisen toiminnan merkityksestä ja tärkeydestä taidepedagogisella kentällä.
Kohtaamisia muotoilemassa : näyttelypedagogin kertomuksia Muistojen muistipeli -työpajojen suunnittelu- ja toteutusprosessista TANGO-näyttelyiden yhteydessä
Näkymätön taide: näkövammaisten kokemuksia kuvataideopetuksesta
Äänioppaiden käyttö Suomen taidemuseoissa ja niiden vaikutus taiteen vastaanottoon
Kulttuurinen osallisuus nuorisotyössä
Maisemointia muurin takaa : toimintatutkimus Helsingin vankilassa järjestetystä piirustuksen ja maalauksen kurssista
Tämä opinnäyte sisältää taiteellis-pedagogisen työn sekä kirjallisen osion. Taiteellis-pedagoginen työ käsittää  esityksen, joka luotiin devsing-menetelmänä teini-ikäisten nuorten kanssa Annantalolla lukuvuonna 2012 – 2013.  Esityksen nimi oli Maailmanpyörä ja se käsitteli identiteettiä sekä itsenäistymistä lapsuuden kodista.  Esitys kertoi neljän perheen tarinan. Jokaisessa perheessä oli itsenäistyvä nuori. Joissakin  perheissä oman identiteetin rakentuminen ja itsenäistymisen taistelu oli helpompaa, toisissa vaikeampaa.  Perheiden aikuiset joskus kykenivät tukemaan nuorta, toisinaan eivät. Oppilaat kirjoittivat yhteistyössä minun  kanssani tekstin, rakensivat omat hahmonsa ja osallistuivat esimerkiksi lavasteiden ja puvustuksen  suunnitteluun. Oppilaat kokivat lopputuloksen merkitykselliseksi ja oman näköisekseen.  Olen taustaltani yhteisöteatterin tekijä, joka näkyy suhteessani teatteritaiteeseen sekä teatterin  opettamiseen. Pedagogis-taiteellisessa prosessissa minulle on ollut tärkeätä oppilaiden osallistuminen,  innostuminen, sitoutuminen ja esimerkiksi sosiaalisten taitojen oppiminen. En painota opetuksessani esimerkiksi  näyttelijäntyöllisiä tekniikoita. Pohdinkin opetusvuoden aikana, mitä oppilaani itseasiassa oppivat tunneillani?  Olenhan taideopettaja ja oppilaat ovat tulleet taidetunnille. Mutu-tuntumalla näen, havainnoin ja aistin paljon  oppimista, mutta kokevatko oppilaat oppivansa mitään? Ja jos kyllä, mitä?  Kirjallinen osio käsittelee oppilaideni oppimista. Keräsin aineistoa oppilailtani  ryhmähaastattelulla ja kyselyillä. Kun tarkastelemme aineiston tuloksia, on helppo huomata, että oppimista  todella tapahtuu. Kun vertaamme vastauksia vuonna 2016 voimaan astuvan opetussuunnitelman tavoitteisiin,  näemme, että (yhteisö)teatteriopetuksella on mahdollista saavuttaa lähes kaikki opetusneuvoksen asettamat  tavoitteet. Tästä innostuneena liityn laajaan draamakasvattajien joukkoon esittämällä (yhteisö)teatteria omaksi  oppiaineekseen kouluihin, jotta kaikilla olisi mahdollisuus oppia vaihtoehtoisella tavalla.
Ansatsin reunaehtoja etsimässä :  Oboen ansatsia koskevien teorioiden kriittistä tarkastelua
Tämä taidepedagoginen opinnäyte on tutkielma uudenlaisesta esiintyjän ilmaisun välineestä, makumenetelmästä, jossa makuaistimusta käytetään impulssina esiintyjän ilmaisulle. Työ pohjaa opintojeni syventävään harjoitteluun, jossa tutkin yhdessä kahden eri nuorten ryhmän kanssa käytännössä makuaistimusta ja maistamista lähtökohtana teatterin ja tanssin tekemiselle.  Käsittelen työssäni ensin makumenetelmän äärelle johtanutta polkuani sekä käyn lyhyesti läpi maistamiseen liittyvää neurofysiologista ulottuvuutta. Avaan makumenetelmän viitekehystä neljän käsitteen kautta, jotka ovat psykofyysisyys esiintyjän ilmaisussa, mielikuvan merkitys, hetkessä läsnä oleminen ja havainnoiva kehollisuus. Lisäksi esittelen tutkimisen käytännön osuutta ja havaitsemiani makumenetelmän lainalaisuuksia. Työn loppupuolella jäsennän ajatuksiani makuaistin annista esiintyjän ilmaisuun niin teatterin ja näyttelijäntyön kuin tanssin ja koreografisen prosessin kannalta. Viimeiseksi pyrin jäsentämään ajatuksiani makumenetelmästä suhteessa omaan ammatti-identiteettiini ja pedagogiikkaani sekä esittämään ajatuksiani makumenetelmän jatkokehittelystä.  Teoreettista viitekehystä työlle ovat antaneet mm. Jouko Turkan, Konstantin Stanislavskin ja Vsevolod Meyerholdin ajatukset näyttelijäntyöstä psykofyysisestä näkökulmasta. Tanssin puolella kiinnostavaa taustaa ovat tuoneet mm. Timo Klemolan pohdinnat liikunnan filosofiasta ja Kirsi Monnin ajatukset tanssin uudesta paradigmasta.  Makumenetelmässä ilmaisu rakentuu makuaistimuksen ja sen tuottamien mielikuvien vuorovaikutuksen kautta. Ulkoinen impulssi synnyttää sisäistä kokemusta, joka tuottaa ulkoista muotoa vaikuttaen taas sisäisiin mielikuviin ja kokemuksiin jne. Laatu ja läsnäolo ovat jo elimellisesti osa makumenetelmän synnyttämää ilmaisua ja muotoa. Makumenetelmä itsessään ei ole kaiken kattava ilmaisun työkalu, esityksellinen tavoite tai työskentelyssä alusta loppuun läsnä oleva elementti. Se on ennemminkin impulssi ja lähtökohta uudenlaiselle ajattelulle ja toiminnalle ilmaisun työstämisessä, roolin rakentamisessa tai koreografisessa prosessissa.  Makumenetelmän arvo on sen kiinnittyminen esiintyjän omaan kokemukseen, mikä esiintyjälähtöisenä työtapana aktivoi, vastuuttaa sekä sitouttaa esiintyjää työskentelyyn kokonaisvaltaisesti. Merkityksellisiä seikkoja ovat myös makumenetelmän psykofyysisyyteen perustuva luonne sekä makumenetelmän vaatimus sekä esiintyjän/oppijan että ohjaajan/opettajan kokonaisvaltaisesta läsnäolosta harjoitustilanteessa.  Lisäksi täysin uuden työtavan tutkiminen ja sen sanoittaminen ovat kehittäneet merkittävästi omaa ajatteluani sekä vahvistaneet kykyäni yhdistää omaa käytännön toimintaani ja teoreettista pohdintaani sekä syventäneet ymmärrystäni niiden välisestä vuorovaikutuksesta.
Keho tutuksi tanssitunnilla : tavoitteellista kehontuntemuksen tukemista ja ohjaamista
Taide Tuikkimaan -vertaisryhmä : Vanhemman ja lapsen sekä perheen sisäisen vuorovaikutuksen tukeminen yhden vanhemman perheiden taidetoiminnallisessa vertaisryhmässä
Art&sci : tieteidenvälisyyttä taidekasvatukseen
Taiteen voimalla : taidekasvatuksen mahdollisuudet suomalaisessa peruskoulussa
Luokkahuoneesta tanssisaliin ja takaisin : Matka opettajuuden kokonaisvaltaiseen ymmärtämiseen
Johannes Ittenin taidepedagogiikka
Tanssinopettajan ääni : tanssinopetus puhetyönä
Kukolla kuuhun ja muita tarinoita : kokoelmatehtäviä
Museo kasvattajana : taidemuseoiden pedagoginen toiminta
Värittämällä viritetty : taideperustainen tutkimus kuvataidekasvatuksen jäljistä lapsuuden kuvistöissäni
Erityistä tukea tarvitsevat lapset taidemuseossa: Taidemuseovierailun suunnittelu osaksi erityisopetuksen kuvataideopetusta
"Kuvis saa syvyyttä, kun siihen sekoittaa draamaa" : draaman integrointi kuvataideopetukseen yläkoulun kuvataidepainotteisilla luokilla
"Täällä on niin avaraa" : tilasensitiivinen taidetoiminta muistisairaiden hoivakodissa
8M : miesryhmän kokemuksia tanssiesityksen valmistamisprosessista
Kulttuuriperintö ja oppiminen
Performanssi kuvataideopettajan työkalupakissa
Ilon hetkiä - Kempeleen perhekahvilatoiminnan kehittäminen innostavan taidetoiminnan avulla
"MINÄ ITSE ON JÄÄNYT VÄHÄN ÄITIYDEN VARJOON." : Taidetoimintaa Äitiverkko-ryhmälle
Kriittisen pedagogiikan kysymyksiä : 2
Miesopettajana teatteritunnilla : sukupuoli tasa-arvoisen  kohtelun näkökulmana
Ilmaisun makua : makuaisti esiintyjän ilmaisun välineenä
Taiteellispedagoginen matkakertomus teatteripolun varrelta
Kokemuksellista taidetietä kulkemassa
Kasvamaan saatettu : opettajan karisman ja pedagogisen rakkauden vaikutus oppilaan oppimiskokemukseen ja kasvuun
Kohtaamisia Karibialla
Open stage : kirjoituksia musiikin ja tanssin pedagogiikasta
Minä itse on jäänyt vähän äitiyden varjoon: taidetoimintaa Äitiverkko-ryhmälle
Taideyliopiston Teatterikorkeakoulu on antanut tanssitaiteen yliopistotasoista koulutusta vuodesta 1983. Esittävien taiteiden alan jatkotutkintoja on voinut suorittaa vuodesta 1988, ja tanssi- ja teatteripedagogiikan laitos aloitti toimintansa 1997. Näillä kolmella on perustamisestaan lähtien ollut merkittävä rooli tanssitaiteen, tanssi- ja teatteripedagogiikan sekä esittävien taiteiden tutkimuksen kehittämisessä maassamme. Tämä teos tarkastelee näiden kolmen yksikön vaiheita ja sitä, mitä niiden vuorovaikutuksessa on syntynyt. Kirjan ensimmäinen osa keskittyy tanssitaiteen laitokseen vuosina 1983–1995. Soili Hämäläisen tekstiin tuovat muistojen moninaisuutta ja tapahtumien monikerroksisuutta laitoksen opiskelijoiden ja opettajien kertomukset. Kirjan toinen osa keskittyy tanssija teatteripedagogiikan kysymyksiin usean kirjoittajan esseiden ja artikkeleiden pohjalta. Keskeisiksi teemoiksi nousevat kehollisuus, dialogisuus ja kohtaamiset. Kirjoitukset pohtivat esitystä pedagogisena tapahtumana ja taitelijan ja opettajan työn yhteen kietoutumisia. Kolmannessa osassa tarkastellaan jatko-opintoja ja tutkimusta sekä kunkin kirjoittajan omaa henkilökohtaista matkaa tutkijaksi. Kirjoituksissa hahmottuvat erilaiset kokemukset tutkimustyöstä ja esittävän taiteen alan jatko-opintojen kehitys alkuajoista aina nykypäivään.
Kesken-erillään : taiteessa altistumisesta
Mobiiliteknologioiden interventiot kuvataidekasvatuksessa: museopedagoginen tapaustutkimus
Draamakasvatuksen menetelmien soveltaminen: tarkastelussa Flying Stories -näyttelyn työpajakokonaisuuteen liittyvä kouluttajan, toteuttajan ja osallistujan puhe
Tässä taidepedagogisessa opinnäytetyössä pyrin tuomaan esiin lähtökohtia, joista opettajuuteni koostuu.   Kiinnostuksen kohteenani on ollut pohtia mitä ja miten opetan opettaessani nykytanssia. Opinnäytetyöni on omakohtainen kertomus tanssipedagogina toimimisesta.   Henkilökohtaiset kokemukset ja ajatukset nivoutuvat yhteen lähdekirjallisuuteen peilaten.  Ensimmäisessä osassa käsittelen opettajuuden teoriaa avaamalla muutamia keskeisiä käsitteitä. Näitä ovat ihmiskäsitys, kokemismaailma sekä dialogisuus.   Opetustyöni nykytanssin opettajana pohjaa release-tekniikoihin sekä David Zambranon kehittämään flying-low –tekniikkaan.   Toisessa luvussa pyrin asettamaan työni tanssinopettajana tanssin historialliseen viitekehykseen tarkastelemalla näiden tekniikoiden syntyä sekä käsittelemällä omaa historiaani tanssinopettajana.  Kolmannessa luvussa valotan omaa opettajuuttani tarkentamalla toimintatapojani nykytanssin opettajana.   Materiaali, jota tunneillani opetan, syntyy pyrkimyksestä tehdä itselleni loogisia ja luonnollisia liikeyhdistelmiä, joiden pohjalta muodostuu tietty estetiikka.   Toiminta on kuitenkin tärkeämpää kuin esteettinen muoto. Kehon anatominen ymmärrys ja liikemotoriikka ovat tärkeässä osassa rakentaessani liikemateriaalia tunneilleni.   Opettajalähtöisestä opetustavasta huolimatta pyrin kohtaamaan oppilaat kunnioittavasti ja aidosti välttäen tanssinkin maailmassa olevien alistavien käytäntöjen vahvistamista.   Vierastan pyrkimystä laittaa oppilaat samaan muottiin. Painotan omassa nykytanssin opetustyössäni etenkin lattian käyttöä.   Lattiatyöskentely on tärkeässä osassa tuntejani, koska uskon sen auttavan muun muassa kehon hahmottamisessa, rentouden kokemisessa, tilallisen suuntaamisen selkeyttämisessä ja kehon vahvistamisessa.   Syventävän harjoittelun osana pidin nykytanssikurssit tanssin ammattilaisille sekä aikuisille harrastajille.   Harjoittelun aikana kiinnostuin pohtimaan sitä, millaisia taitoja opetan nykytanssitunneillani ja millaisia tuntemuksia oppilaat kokivat erityisesti lattiatyöskentelyssä.   Näiltä kursseilta keräsin kirjallista materiaalia lattiaharjoitteiden kokemuksista. Esittelen esiin nousseita kokemuksia neljännessä luvussa.  Opinnäyteprosessi on selkeyttänyt tapaani toimia tanssipedagogina sekä syventänyt ymmärrystäni käyttämistäni työtavoista sekä liikkeellisistä valinnoistani.   Työni viimeisessä osassa pohdin taidepedagogin käsitettä sekä sitä, mikä minua työssäni motivoi.
Tiivistelmä: Sosiaalinen taide: hahmotelma sosiaalisen taiteen eetokseksi.
Opinnäytetyöni Taiteet sekaisin – Tanssinopettajan tutkimusmatka taiteidenväliseen työskentelyyn pohtii taiteidenvälisyyden mahdollisuuksia tanssinopetuksen osana ja tanssinopettajan työvälineenä. Tutkin ja kokeilin taiteidenvälistä taideopetusta kahdessa opetusprojektissa lukuvuodella 2013-2014. Ensimmäinen projekti oli nimeltään Ihmebussi X, jossa Taideyliopiston musiikinopettajaopiskelijat sekä tanssin- ja teatteriopettajaopiskelijat yhdessä ohjasivat työpajoja peruskouluikäisille lapsille Kainuun seudulla viikon ajan marraskuussa 2013. Lisäksi työstimme yhteistyössä esityksen, joka esitettiin kiertueella peruskoululaisille. Toinen taiteidenvälinen projekti oli keväällä 2014 Vantaalla Lumon lukiossa toteutettu Taiteidenvälisyys tanssinopetuksessa – kurssi, jossa yhdistelin muita taideaineita kokeellisesti tanssin ja liikkeen opetuksen kanssa.  Kiinnostus taiteidenvälisyyden tutkimisesta osana tanssinopetusta lähti liikkeelle kokemuksestani tanssinopetuksen painottuvan useasti liikaa pelkästään tanssitekniikan opettamiseen. Taide- ja tanssinopetuksen tulisi olla kokonaisvaltaista ja ihmisen kaikki aistit huomioon ottavaa opetusta. Koen myös taiteidenvälisyyden tärkeäksi, koska esittävässä taiteessa ja nykytaiteessa taiteidenvälisyys on ajankohtainen ja pinnalla oleva ilmiö. Tanssinopetuksen tulisi olla myös kiinni taiteenkentän ajankohtaisuudessa.  Taiteidenvälisyys määritellään opinnäytetyössä taiteelliseksi toiminnaksi, jossa yhdistyvät eri taidealat kuten musiikki, kuvataide, sanataide, teatteritaide ja tanssitaide. Taiteilla on paljon yhteisiä pintoja ja risteymiä; taiteidenvälisessä toiminnassa ne sekoittuvat toisiinsa, auttavat toisiaan jonkin asian ilmaisussa ja esille tuomisessa.  Omien käytännön kokeilujen ja projektien tuomien kokemuksien kautta esittelen kaksi tapaa lähestyä taiteidenvälistä taideopetusta. Ensimmäinen tapa on taiteidenvälisyyteen tutustuminen kehollisuuden kautta, jolloin ihmiskehon liike on avaimena ja ymmärtämisen ytimenä eri taiteita lähestyttäessä. Toinen tapa lähestyä taiteidenvälistä taideopetusta on taideopettajien yhteistyö. Tällöin taiteenlajia ei tarvitse määritellä opetuksessa etukäteen vaan keinot ja toteutumistavat taiteen tekemiselle tulevat taideopetuksen sisällön ja tavoitteiden kautta opettajien suunnitellessa ne yhdessä.  Uusi taiteidenvälinen lähestymistapa tanssiin ja liikkeeseen saattaa olla haastavaa oppilaille, koska ennakkokäsitykset siitä, mitä tanssi on ja voi olla, voivat lukita oppilasta. Taiteidenvälisessä taideopetuksessa on erittäin tärkeää luoda oppimistilanteeseen sellainen ilmapiiri, missä yhteistyö, luovuus ja heittäytyminen ovat mahdollisia. Ilman näitä voi taiteidenvälisyyden tuominen osaksi tanssiopetusta olla hankalaa ja vain hämmennystä nostattavaa. Mahdollisuudet hienolle tanssi- ja taidekäsityksen kasvamiselle ja laajentumiselle kuitenkin löytyvät taiteidenvälisestä opetuksesta. Parhaimmillaan tällainen opetus voi tarjota oppilaalle uusia näkemyksiä avaavaa, kokonaisvaltaista ja taiteellista ajattelua laajentavaa taideopetusta.
Aistikaaos: - taidemuseon ja opettajankoulutuksen museopedagogisen yhteistyön kehittäminen saavutettavuuden edistämiseksi
Tanssi sanoiksi : tanssianalyysin perusteita
Rummunsoiton opetus 6-11-vuotiaille
”Käyn täällä kyllä mieluummin kuin koulussa” : Efektin kulttuuriohjelman museokäynnit ja mobiiliopasteen mahdollisuudet
Olen tutkimuksessani kiinnostunut siitä, millaista on ryhmä- ja prosessikeskeinen teatteripedagogiikkani suhteessa esitykseen. Ryhmäkeskeisyys tarkoittaa, että ryhmä vaikuttaa voimakkaasti esitykseen ja prosessiin sen sijaan, että korostettaisiin yksilön (opettajan) näkemystä. Prosessikeskeisyydessä korostetaan enemmän itse prosessia kuin lopputulosta.  Pedagogisesta näkökulmasta esitys on asia, mitä voidaan yhtä aikaa tutkia, kokea ja oppia. Esitys on mikä tahansa asia, mikä laitetaan näyttämölle ja mitä esityksenä tarkastellaan. Ryhmä- ja prosessikeskeisen esityksen tutkimisen lähtökohtana toimii olemassa olevan tiedostaminen eli käsitykset, konteksti ja tilanne. Opettajan tehtävä ja asema on sidoksissa lähtökohtiin ja niiden tiedostamiseen. Työtavan kuvaaminen, suunnittelu ja valmistautuminen ovat lähtökohtien avoimuuden vuoksi haasteellisia. Työskentelyn kuvauksessa avataan erityisesti työskentelyn rakentumista, opettajan ja oppilaan rooleja ja tutkivaa otetta. Merkittävää on myös opettajan käsitysten asema työskentelyn ehdotuksena, ei väitteenä. Työtapa on kudelmaisesti rakentuva, ja vaatii osallistujalta malttia ja itsensä likoon laittamista.  Opettajan etiikka on tässä yhteydessä olennaista. Arvoikseni nimeän avoimuuden ja keskeneräisyyden. Kysymys opettajan agendasta on yleinen, ja asettaa opettajan vilpittömyyden ja todellisen avoimuuden kriittiseen tarkasteluun. Ryhmä- ja prosessikeskeisyys edellyttää opettajalta sekä-että –ajattelua, jossa taide tekee erilaisia näkökulmia näkyväksi, niin että niitä voidaan tarkastella. Opettaja-oppilassuhteessa olennaista on dialogisuus. Dialogisuudessa ei ole kyse opettajan käsitysten siirtämisestä, vaan molemminpuolisuudesta. Kokemusten jakamisen ja tunnistamisen kautta, tieto muotoutuu opettajan ja oppilaiden inhimillisessä kanssakäymisessä. Perinteisiä hierarkioita puretaan, ja esityksen tutkimisessa korostetaan oppilaan tärkeää asemaa sekä tekijänä, että esiintyjänä.  Käytännön osiossa jäsennykseksi nousivat esiintyjyys ja tila. Tilallisuus loi kehyksiä olosuhteiden tarkasteluun. Tilan tutkimisen kautta tuli näkyväksi tilankäytön ja vallankäytön suhde, sekä esiintyjän kehollisuus suhteessa tilakokemuksen psyykkisyyteen ja fyysisyyteen. Sitoutuminen ja itsensä tiedostamisen teemat näyttäytyivät oppilaiden käsityksissä tapahtuneiden muutosten kautta, sekä luovuuden vapautumisena.   Omissa teatteripedagogisissa käsityksissäni on tapahtunut tarkentumia, laajentumia, ja paikannuksia suhteessa käytäntöön. Ymmärrykseni omaa työtä kohtaan on kasvanut nimeämisen ja tiedostamisen kautta. Tämän opinnäyteprosessin myötä hahmotan ammatillista ajatteluani teatteripedagogiikan, esityksen, opettajuuteni, ryhmän ja oppimisen välisinä suhteina. Tutkimuksen anti on minulle ollut erityisesti siinä, että olen saanut ajoittain hentoa otetta myös intuitiivisesta puolesta.
Raakalautaa ja rakkautta : kolme sommitelmaa oman elämän tanssista
Päästessäni teatteriopettajan maisteriohjelmaan 2013, päätavoitteeni oli tulla koulutuksen myötä paremmaksi opettajaksi. Jotta tämä olisi mielestäni mahdollista, oli itselleni tärkeää ymmärtää ensin, mitä hyvä opettaja tarkoittaa. Tekevätkö pedagogiset opinnot opettajasta paremman?  Tähän aiheeseen tartuin seminaarityössäni Älä tule paha ope, tule hyvä ope (2014), johon myös haastattelin kolmea teatteriopettajan maisteriohjelmasta valmistunutta. Pyrin selvittämään, mitä käsityksiä valmistuneilla oli teatteriopettajan maisteriohjelman merkityksestä heidän työelämäänsä ja teatteriopettajuuteensa. Seminaarityössäni pohdin myös seuraavanlaisia kysymyksiä: mitä opiskellaan (taidepedagogiikka), missä opiskellaan (Teatterikorkeakoulu) sekä miksi opiskellaan (kohti hyvää opettajuutta)? Tämä seminaarityö on nyt tässä opinnäytetyössäni pohjana. Sen lisäksi, että käyn läpi seminaarityössäni esiin tulleita pohdintoja, pyrin myös löytämään jotain uutta.  Seminaarityön jälkeen pyrin avaamaan sekä identiteetin että opettajan ammatti-identiteetin käsitteitä. Mitä nämä käsitteet tarkoittavat ja mitä kaikkea nämä käsitteet voivat sisältää? Miten suuri merkitys näillä käsitteillä on teatteriopettajan maisteriohjelmassa opiskellessa? Vaikka kyseessä on kaksi todella suurta aihetta, enkä kykene kuin raapaisemaan niiden pintaa, olivat nämä käsitteet mielestäni tärkeää nostaa tässä opinnäytetyössäni esiin.  Viimeisenä tässä opinnäytetyössäni käyn läpi omaa matkaani teatteriopettajan maisteriohjelmassa. Avaan ensin tavoitteitani ennen opintojen aloittamista ja sen jälkeen kerron, mitä kirjoitin itselleni kirjeeseen opintojen alussa (tämä kirje postitettiin itselle ensimmäisen lukuvuoden päätyttyä). Näiden jälkeen käyn läpi ensin ensimmäisen lukuvuoden ja sitten toisen lukuvuoden kohokohdat.  Pyrin löytämään opinnoistani ne hetket, jolloin minussa on tapahtunut jotain. Tämän työn yhtenä tavoitteena on myös kyetä sanallistamaan näitä hetkiä. Mitä niissä hetkissä on tapahtunut ja miksi juuri ne hetket ovat nousseet muita hetkiä tärkeämmiksi? Mitkä hetket ovat olleet niitä, kun olen liikahtanut lähemmäksi omaa tavoitettani, kohti parempaa opettajuutta? Sitten, kun tämä opinnäytetyö on valmis, haluaisin tiedostaa, ymmärtää ja sanallistaa sen, mitä olen teatteriopettajan maisteriohjelmalta saanut. Olenko saavuttanut niitä tavoitteita, mitkä itselleni asetin ennen opintojani vai ovatko tavoitteet kenties muuttuneet? Tämän opinnäytetyön lopussa toivon ymmärtäväni, mistä olen lähtenyt liikkeelle ja missä olen nyt.
Säveltäminen musiikin perusteiden opiskelun työtapana: oppilaan kokemusmaailma lähtökohtana sävellyspedagogiikalle
Tanssinopettaja oman ammattinsa kehittäjänä : näkökulmia tanssinopettajan tapahtumatuotantoon
Sisäisestä maailmasta esitykseen : esiintyjien kokemuksia tehtävälähtöisestä liiketyöskentelystä
TAITE : lasten museoprojekteista museopedagogiseen toimintamalliin
Rejoice : ryhmä työssä
Valmiustila : kokemuksia ohjaajuudesta devisingprosessissa
Kohtaamisia : kahden taidekasvatusfilosofin ajatuksia ihmisestä taiteen ja draamakasvatuksen maastossa
Olipa kerran... : Osallistava nukketeatterimenetelmä päiväkoti-ikäisten lasten ohjaajille
Eläimellistä menoa! : Museopedagogiikan ja kokemuksellisen taideoppimisen soveltaminen varhaiskasvatusikäisille lapsille
Työkaluja lapsilähtöiseen taidekasvatukseen : Reggio Emilian kasvatusnäkemys ja lastentarhanopettajakoulutuksen kuvataidekasvatus
Kuvataidekasvatusta lapsilähtöisesti : lapsilähtöisyyden ilmeneminen montessoripedagogiikan steinerpedagogiikan ja Reggio Emilia pedagogiikan kuvataidekasvatuksessa
Tulevan tuntumassa : esseitä taidealojen yliopistopedagogiikasta
Taiteellis-pedagogisen opinnäytetyöni kirjallisessa osiossa syvennyn tutkimaan opinnäytteeni taiteellisen osion, Omalla vastuulla -esityksen, esiintyjien kokemusta. Peilaan esiintyjien kokemusta suhteessa omaan ihmiskäsitykseeni, pedagogisiin näkökulmiini sekä käyttämääni lähdeaineistoon. Prosessi kohti opinnäytetyötäni alkoi syventävässä harjoittelussani, jonka aikana muodostuivat opinnäytetyön lähtökohdat ja työryhmä. Ohjasin esityksen yhteistyössä teatteriopettajan maisteriohjelmassa opiskelevan Aino Eskelisen kanssa. Opinnäytetyön taiteellisen osion esitysproduktio tapahtui tammi-helmikuussa 2015 Teatterikorkeakoulun Studio 2:ssa. Kirjallisen osioni huomio on esiintyjien kokemuksessa. Halusin tutkia minkälaista läsnäolon kokemusta produktion liikkeelliset lähtökohdat tuottivat sekä harjoitusvaiheessa että esityksissä. Esiintyjien kokemusta tutkimalla halusin syventää ymmärrystäni tehtävälähtöisestä liiketyöskentelystä. Tavoitteenani oli löytää uusia työkaluja ja lähtökohtia siihen, miten sisäisen tilan ja liikelaadun tutkimisen mahdollistavaa tehtäväpohjaista liiketyöskentelyä voi työstää esitykseksi. Liikkeellisinä lähtökohtina käytin Gaga-liikekieltä ja autenttinen liike -työskentelyä, jotka perustuvat itsensä kuuntelemiseen ja kehollisuuden potentiaalin tutkimiseen. Esiintyjien kokemukset prosessista ja sen eri vaiheista olivat subjektiivisia, suhteessa henkilön omaan elämäntilanteeseen. Merkittävimpänä teemana esiintyjien kokemuksesta nousivat esille dialogisuus ja sen tärkeys. Esiintyjien kokemusten mukaan sekä prosessi että tehtävälähtöinen liiketyöskentely olivat luonteeltaan dialogisia. Dialogisuus antoi esiintyjille tilaa, vapautta ja vastuuta, jolloin heillä oli mahdollisuus osallistua prosessiin kokonaisvaltaisesti. Esiintyjille muodostui kiinteä side prosessiin ja esitettävään teokseen. Esitysrakenteen rajojen asettaminen oli prosessin haastavin hetki ja aiheutti esiintyjissä ensin vastarintaa. Lähestymistavan mahdollistama henkilökohtainen kosketuspinta ja hetkellinen luonne vaikuttivat siihen, että esiintyminen koettiin intiiminä ja paljastavana sekä esiintyjäntyöllisesti avartavana. Teoksen tulkinnan vapaus sekä esiintyjille että katsojille herätti esiintyjissä ristiriitaisia tunteita ja pohdintaa esiintyjän vallasta hallita yleisön tulkintaa. Opinnäytetyöprosessi on selkeyttänyt liikkeellisiä lähtökohtiani ja syventänyt ymmärrystäni käyttämistäni metodeista ja niiden tarjoamista mahdollisuuksista.   Kirkastuneita konkreettisia työkaluja tehtävälähtöisen liiketyöskentelyn työstämiseen esitykseksi ovat esimerkiksi autenttinen liike -työskentelyn mahdollisuus lähtöpisteenä,   liikeaihioiden ankkurointi sekä autenttinen liike -työskentelyn ja Gaga-liikekielen yhdistäminen. Prosessi on vahvistanut käsitystäni dialogisuuden tärkeydestä ja välttämättömyydestä sekä taiteellisissa että pedagogisissa prosesseissa.
Hetkessä on kaikki : dialogisuuden ja kehollisen vuorovaikutuksen mahdollisuudet lasten ja aikuisten yhteisessä liikeimprovisaatiossa
Magia Woltti : taiteilijaopettaja oman työnsä tutkijana
Klassisen musiikin koulutus murroksessa : Toimintatapoja ja pohdintaa klassisen musiikin opetuksesta ja opettamisesta Suomessa.
Ainedidaktiikan ja oppimistutkimuksen haasteet opettajankoulutukselle : ainedidaktinen symposium 11.2.2005
Tanssi yliopistossa : kirjoituksia uuden koulutus- ja tutkimusalan muotoutumisesta
Tässä taiteellis-pedagogisessa opinnäytetyössäni olen toteuttanut miesryhmälle tanssiesityksen 8M, jonka ensiilta oli Teatterikorkeakoululla 7.2.2014. Esityksessä tanssivat miehet olivat tanssin suhteen amatöörejä ilman aikaisempaa kokemusta tanssin harjoittelusta tai esittämisestä. Minua kiinnosti, kuinka he kokevat tanssimisen sekä oman kehonsa tanssin kautta. Tavoitteeni oli antaa heille mahdollisuus harjoitella, olla tasavertaisena osana työryhmää ja esiintyä teatteritilassa, jollaisesta heillä todennäköisesti ei ollut aikaisempaa kokemusta. Opinnäytetyöni kirjallinen osuus esittelee ryhmän jäsenten kokemuksia esityksen valmistamisprosessista. Tarkastelen fenomenologisen tanssin tutkimuksen avulla tanssijoiden kokemuksia, jotka olen haastattelujen avulla tallentanut esitysten päättymisen jälkeen. Lähtökohtani työn toteuttamiseen ovat jakautuneet kahteen, haluun tehdä omaa taiteellista työtä sekä tanssin opettamisen tutkiminen eri tilanteissa ja muodoissa. Myös motivaationi taiteellis-pedagogisen opinnäytetyön tekemiseen lähti yksinkertaisesti sen pohdinnan pohjalta, että minkälainen tanssipedagogi minä olen. Toisin sanoen opinnäytetyössäni halusin samalla tarkastella sekä selvittää omia toimintatapojani ohjatessani ryhmää kohti esitystä. Haastoin itseni miettimällä minkälainen ryhmä olisi sellainen, jonka ohjaustilanne olisi minulle uusi ja tähänastisesta opetustyöstäni jollain tavoin poikkeava. Kokemuksen tutkiminen on tanssitaiteelle tässä ajassa hyvin ominaista ja sitä kautta on löydetty vahva väylä nimenomaan tanssin luomien merkitysten löytämiseen ja tutkimukseen. Fenomenologinen näkökulma taiteen näkökulmasta puhuu oppimistapahtumasta sekä kokemuksellisena että toiminnallisena. Muutaman kuukauden mittainen intensiivinen harjoittelumme sekä esiintyminen teatteritilassa toivat tanssijat uuteen ympäristöön, joka muodostui omaksi tilaksi, jossa tanssin kokeminen, kokeileminen ja tutkiminen tapahtuivat. Kokemukset saavat merkityksiä, kun niitä analyysin tai reflektion avulla tutkitaan. Kokemusmerkitysten mielekkyys perustuu ihmisen toiminnan intentionaalisuuteen. Tällöin ajatellaan, että ihmisen oleminen ja toiminta on tarkoitusperäistä ja siksi ihmisen suhde todellisuuteen on merkityksiä täynnä. Ryhmän miehillä ei ollut aikaisempaa tanssikokemusta, johon peilata uusia kokemuksiaan, heidän kokemushorisonttinaan toimi kaikki heidän aikaisempi liikuntaan sekä esiintymiseen liittyvä kokemus. He käyttivät kehoissaan olevaa materiaalia eli kokemustaustaa oman liikkeen etsimiseen sekä kehoonsa tutustumiseen tanssin näkökulmasta. Haastatteluista nousevat aiheet ovat ryhmän miesten prosessista heränneitä ajatuksia. Ryhmähenki, yhteenkuuluvuuden tunne, koreografian ja improvisaation harjoittelu, tanssikäsitykset sekä esiintyminen, näistä muodostuu kirjallisen osan analyysi. Haastatteluiden tukena oli kysymyksiä tai aiheita, mutta pääosin haastattelut tehtiin vapaina keskusteluina, joissa tanssijat toivat esiin myös omia aiheitaan. Kokemuksen tutkiminen kietoutuu vahvasti oppimiseen ja opettamiseen ja kokemuksen tarkastelulla on mahdollisuus avartaa ja tarkentaa oppimaamme. Ryhmän 8M kokemukset tuovat esiin kehon tilan, he tutkivat mihin keho pystyy ja tämä kertoi heille jokaiselle jotakin heidän suhteestaan omaan kehoonsa. Tanssin kannalta tämä taiteellis-pedagoginen työ esittelee yhdenlaisen kokoelman tanssin kokemuksia sekä niille syntyneitä merkityksiä. Kokemukset kertovat siitä, keitä olemme ja mistä olemme tulossa.
Ryhmä työssä on taiteellis-pedagogisen opinnäytetyöni kirjallinen osio. Syvennyn siinä pohtimaan opinnäytteeni   käytännön osion Rejoicen prosessia ryhmätyön ja johtajuuden näkökulmasta.    Rejoice harjoiteltiin ja esitettiin keväällä 2012 Teatterikorkeakoululla. Esitykset olivat Torilla ja niihin oli vapaa   pääsy. Teoksen työryhmä koostui pääosin sirkusammattilaisista, mutta mukana oli myös muutama tekijä teatterin   ja visuaalisen taiteen puolelta.    Teoksen tekemisessä pääpaino oli tanssista nauttimisessa. Opettajana pohdin, miten juuri me tanssimme ja mikä   on paras tapa harjoitella tanssimista. Haasteenani oli tarjota esiintyjilleni työympäristö, jossa itsenä oleminen ja   siitä nauttiminen on mahdollista. Työtavoiksi muodostuivat improvisaatio, koreografisen materiaalin   harjoitteleminen, keskittymisharjoitukset sekä kuunteleminen. Pohdin myös, miksi harjoittelemme ja mitä   oikeastaan harjoittelemme tullessamme yhteen.     Ryhmätyöskentelyn peruselementtejä ovat muun muassa perus- ja oheistehtävä sekä roolit.  Meidän ryhmämme   perustehtävä oli tehdä tanssiteos. Oheistehtävänä oli harjoitella ryhmätyöskentelyä, jonka lähtökohtana oli   kunnioitus itseä ja toisia kohtaan. Kirjoitustyössäni syvennyin tarkastelemaan johtajan rooliani, joka jakautui   opettajan, ohjaajan ja koreografin ammattinimikkeisiin. Johtajan tehtävä ryhmässä on muistuttaa ryhmää sen   perustehtävästä ja johdattaa ryhmä läpi työskentelyn, aloituksesta lopettamiseen.    Ryhmän toimintaa tarkasteltaessa suurin osa teorioista pohjautuu Tuckmanin vuonna 1965 muotoilemiin ryhmän   kehitysvaiheisiin muodostusvaiheesta hyvin toimivaan ryhmään ja ryhmän lopettamiseen. Kävin läpi Rejoicen   prosessia tästä mallista johdetulla versiolla, joka on esitelty Kopakkalan (2009) kirjassa Porukka, jengi, tiimi.   Kopakkalan vaiheikossa työskentely on jaettu vaiheisiin ½ ennen alkua, 1 alku, 1 ½ alun loppu, 2 pienryhmät, 2   ½ pienryhmät lientyvät, 3 tiivis ryhmä, 3 ½ tunnesiirtymät poistuvat ja 4 tiimi. Valitsin työskentelymme   tarkastelun pohjaksi Kopakkalan vaiheikon nimenomaan siksi, että siinä käsitellään myös ryhmän johtajan   tehtäviä eri vaiheissa eikä pelkästään esitellä ryhmän muutoksia.   Pohdin myös, mikä on täydellinen ryhmä ja voisiko jokaisen ryhmän nähdä täydellisenä siihen hetkeen, jossa   ryhmä juuri tarkasteluvaiheessa on. Nykyään työskennellään eri tavoin johdetuissa ryhmissä. Toiset ovat edelleen   voimakkaan auktoriteetin johtamia, toisissa vallitsee demokratia. Tärkeintä on löytää kulloinkin työskentelevälle   ryhmälle sopiva toimintamuoto.   Työskentely Rejoicen työryhmän kanssa oli helppoa ja hauskaa. Kun olin päässyt omista peloistani ja tunsin oloni   turvalliseksi ryhmässä, luovuin (yksinomaan) tarkkailevasta asenteestani (Minä-Se) ja pääsimme nauttimaan   todellisesta kohtaamisesta. Dialogisuuden periaatteita noudattava Minä-Sinä suhde mahdollisti todellisen   kohtaamisen hetkiä työskentelyn aikana. Ryhmä löysi oman maailmansa ja tapansa kommunikoida, kunnes   lopulta johtajaa ei enää tarvittu ja olin yksi ryhmän jäsenistä tasavertaisena yksilönä.
Kuvataidepedagogiset haasteet yläkoulun erityisen tuen Asperger-oppilaiden ohjaamisessa ja opettamisessa
Millä tavoin ympäristöhuoli ja eettinen yhteisöllisyys ilmenee taidekasvattajien, taiteilijoiden ja tutkijoiden ajattelussa ja toiminnassa? Kuinka taide ja taidekasvatus voivat vahvistaa kulttuurin kestävyyttä ja edistää tasa-arvon toteutumista yhteiskunnassa? Kirja käsittelee taidetta ja taidekasvatusta suhteessa inhimilliseen ympäristökokemukseen. Erilaisia tekstejä yhdistää osallistava, voimauttava ja aktivismiin orientoitunut pedagoginen asenne, joka haastaa totuttuja asenteita ja käytäntöjä. Artikkelit rakentavat historiallista ja pedagogista perustaa ja ehdottavat avauksia taidekasvatukselle, joka pyrkii edistämään ekososiaalista demokraattisuutta.
Teatteria kouluihin! : mitä (yhteisö)teatteritunneilla opitaan?
Lapsen ääntä etsimässä : kouluteatterin kehitys draamakasvatuksen rinnalla
Kuin omalla maalla : ympäristötaideleiri Pallas-Yllästunturin kansallispuistossa ja lähialueella sekä kokemusten tarkastelua matkaiuelämyksinä
Minä - me : ryhmälähtöisen produktion ohjaajana
Taiteellis-pedagoginen opinnäytetyöni koostuu kahdesta eri osasta. Toinen osa on esitys nimeltä VALMIUSTILA  ja toinen osa on kirjallinen osuus , joka käsittelee prosessia, jonka aikana esitys VALMIUSTILA syntyi. Kirjallisessa osiossa käsittelen pedagogista ajatteluani teatterin tekemisen prosessissa. Haastoin itseäni olemaan mahdollisimman auki ja dialogissa muihin kahteen ohjaajaa, koska teimme esityksen kolmen ohjaajan kesken. Jaoimme harjoitteet, tilan ja ajan. Pyrimme vaikuttumaan toistemme harjoitteista ja ajattelusta. Prosessi opetti minua neuvottelemaan monista valinnoistani muiden ohjaajien kanssa sekä selkeytti itselleni tärkeitä asioita. Työ esittelee työtapojani ja harjoitteita, joita käytän teatteriopettajana toimiessani. Näiden työtapojen artikuloiminen ja niiden henkilökohtaisuuden tunnistaminen on minulle työssäni tärkeää. Oma taustani  teatterityössä näkyy työskentelyssäni. Omat ihanteeni ovatkin freireläisessä pedagogiikassa sekä vapauttavassa ja  osallistavassa kasvatuksessa. Ryhmä- ja harjoitelähtöisessä työskentelyssä prosessimaisuus, work in progress-työskentely, avoimuus ja jakaminen ovat minulle tärkeitä asioita, joiden kanssa työskentelyä haluan omassa tekemisessäni jalostaa. Taiteellis-pedagoginen työni antoikin minulle mahdollisuuden tutkia rauhassa näitä asioita ja näin kehittyä taiteilijana ja opettajana. Työssäni käsittelen tarkemmin prosessia avoimena ideointina, ryhmän yhteisenä matkana, jossa kohdataan vastustusta, henkilökohtaisen ja yhteisen ristiriitoja sekä raivataan tilaa omalle luomisen luomiselle. Lopuksi päädynkin kirjoittamaan ylös niitä asioita, jotka ovat minulle tärkeitä tulevissa töissäni. Hyvä työ innostaa  seuraavaan työhön ja näenkin itseni tekemässä ja tutkimassa tulevaisuudessa asioita, joihin olen  opinnäytetyössäni törmännyt. Taideopettajana on oltava valmiutta kohtaamaan kaaosta, vastustusta ja  tasapainottomuutta. Näiden asioiden tiedostaminen omassa työssäni antaa minulle mahdollisuuden tunnistaa ne  myös omissa oppilaissani ja heidän toiminnassaan ja antaa minulle valmiuksia auttaa heitä kohtaamaan  monenlaisia vaiheita, jotka liittyvät taiteellisessa prosessissa työskentelyyn.
Teatteriopettajan maisteriohjelman seminaarityössä käsittelin poikien opetusta. Tässä työssäni jatkan  sukupuolen tutkimista syventymällä teatteriopettajien sukupuoleen sekä siihen, miten sukupuoli yhtenä  sosiaalisena eronteon rakennelmana vaikuttaa oppilaiden tasa-arvoiseen kohteluun teatteritunneilla.  Miehet ovat teatteriopettajien joukossa vähemmistönä. Mitä miespuoliset teatteriopettajat ajattelevat sukupuolen vaikutuksesta työssään? Miten he käsittelevät sukupuolta tunneillaan, vai käsittelevätkö? Teenkö itse niin? Miten miehenä oleminen vaikuttaa oppilaiden tasa-arvoiseen kohteluun? Työtäni varten keräsin aineistoa haastattelemalla kahta kokenutta miespuolista teatteriopettajaa, Lassi Alhorinnettä ja Sami Niemistä. Käyn työssäni dialogia heidän näkemystensä kanssa. Olen poiminut kappaleiden lomaan myös otteita omasta työpäiväkirjastani viime vuosien varrelta. Haastatteluista nousseista teemoista käsittelen näyttelijäntyön opetusta, kosketusta, opettajan seksuaalista suuntautumista sekä mieheyden hyötyjä ja haittoja. Pohjustan haastatteluista nousseiden teemojen käsittelyä esittelemällä keskeisiä teoreettisia näyttämöitä. Kerron sukupuolen lisäksi sukupuolijärjestelmän binaarisuudesta. Oletusarvona on, että sukupuolia on kaksi, mies ja nainen, ja että ne ovat toisilleen vastakkaisia. Lisäksi kerron heteronormatiivisuudesta, seksuaalisuuden ja sukupuolen suhteesta, tasa-arvosta sekä intersektionaalisuudesta. Viimeksi mainittu tarkoittaa useiden eronteon kategorioiden kuten esimerkiksi iän, uskonnon, kansallisuuden, sukupuolen ja seksuaalisuuden vaikuttamista yhtä aikaa. Keskeisinä lähdeteoksinani ovat mm. Kate Bornsteinin My New Gender Workbook (2013) sekä Arto Jokisen toimittama Mieskysymys (2012). Tasa-arvo ei koskaan ole valmis ja saavutettu asia, vaan se vaatii jatkuvaa ylläpitoa ja tarkastelua. Työni lopuksi totean, että teatteriopettajan on hyvä tiedostaa omat sukupuolittuneet ajattelutapansa ja toimintamallinsa. Sukupuoli ei suinkaan ole ainoa sosiaalinen eronteon rakennelma, joka teatteritunneilla vaikuttaa. Kuitenkin oppilaat tulevat teatteriopetukseen varhaiskasvatuksen ja peruskoulun sukupuolittuneesta ilmapiiristä, joten sukupuoli on asia, johon jokainen teatteriopettaja joutuu ottamaan kantaa. Kun opettaja tiedostaa sukupuolen ja heteronormatiivisuuden stereotyyppiset ja hierarkioita tuottavat vaikutukset, oppilaiden tasa-arvoinen kohtelu mahdollistuu. Tärkeintä on kohdata jokainen oppilas ilman sukupuoleen liittyviä uskomuksia ja ennakkooletuksia.
Minä, tanssinopettaja : omakohtainen kertomus tanssipedagogina toimimisesta
Moodle -oppimisympäristö käsityötaiteen työpajaopintojen tueksi Otsolan kansalaisopistoon
Sosiaalinen taide : hahmotelma sosiaalisen taiteen eetokseksi
Sukupuolinäkökulmia tutkimusperustaiseen opettajankoulutukseen
Nytkö pitäisi olla valmis? : oma matkani teatteriopettajan maisteriohjelmassa
Ohjaamisen ja opettamisen välimaastossa
Virtaa : vesi taiteellisena prosessielementtinä
Innosta tilaan! -Sosiokulttuurinen innostaminen Itä-Lapin ammattiopiston aula- ja käytävätilan muutosprojektin käynnistämisessä
”Kai sitä sitten työssä oppii...”: Kuvataidekasvatuksen opiskelijoiden käsityksiä omista erityispedagogisista taidoistaan
Taidekasvatus ympäristöhuolen aikakaudella : avauksia, suuntia, mahdollisuuksia
Psalmimaailma - interaktiivinen taidenäyttely nuorten hengellisen kasvun tukena
Tässä taiteellis-pedagogisen opinnäytetyöni kirjallisessa osiossa tarkastelen teatteripedagogin työssä ja roolissa ilmeneviä valtoja ja voimia. Millaisten valtojen ja voimien kohteena ja toisaalta toteuttajana toimin työskennellessäni opinnäytetyöhöni sisältyvän teatterityöpajan ohjaajana? Asetan nuo vallat ja voimat tarkasteltavaksi avaamalla taiteellis-pedagogisen opinnäytetyöni käytännön osuutta, sekä sen taustalla olleita henkilökohtaisia ajatuksia ja kokemuksia.  Taiteellis-pedagogisen opinnäytteeni käytännön osuus koostui tutkivan teatterityön työpajasta, jossa pyrittiin pääsemään teatteriharjoitteiden kautta ilmentymättömän äärelle, sekä tuon työpajan aikana tehdyistä harjoitteista syntyneestä esityksestä Ilmentymättömän Ilmentäminen.  Tarkastelen omaa rooliani työpajan ohjaajana ja sitä miten toimin tuossa roolissani. Tuon esille omaa suhdettani dialogisuuteen, sitä miten se työssäni ilmenee. Dialogisuuden käsitteen avaamisessa käytän apunani Martin Buberin ja Juha Varton esittämiä ajatuksia aiheesta. Aloitan harjoitusprosessin kuvaamisen avaamalla työpajassa tehtyä lämmitysharjoitusta omasta kokemuksestani käsin. Tämän kokemuksen kuvailussa ja sen reflektoinnissa tuon esiin dialogisuuden teorian ja käytännön yhteen liittämisen haasteita ja haaveita.  Lämmittelyharjoitteen lisäksi avaan kahta työpajaharjoitetta, joissa pyrkimykseni oli teatteriharjoitteiden muodossa luoda etäisyyksiä ja tiloja ”yksittäisen” ja ”yleisen”, ”kielellisen” ja ”ei-kielellisen” välille. Noita edellä mainitsemiani termejä lähestyn mm. Varton, Janne Kurjen, Alain Badioun ja Michel Foulcault:in esille tuomia ajatuksia vasten. Tuon mm. esiin kuinka erottautuminen” yksittäisen” ja ”yleisen” (Varto) välillä voidaan nähdä psykoanalyyttisesta näkökulmasta (Kurki). Tämän lisäksi lähestyn aihetta Badioun esittämän filosofisen termin ”tapahtuma” kautta, sekä valotan hieman historian aikana ilmenneitä pyrkimyksiä luoda välimatkaa kielellisen ja ei-kielellisen välille.  Näiden lisäksi tarkastelen muutosprosessia, jossa työpajassa tehdyistä harjoitteista muokkautuu esityksellisiä kohtauksia. Tuon esille niitä muutoksia, joita ohjaajana jouduin toteuttamaan, muokatakseni harjoitteet esitysmuotoon. Lopuksi avaan omaa taidepedagogista filosofiaani. Esitän taiteen ja taidekasvatuksen mahdollisuuksia toimia paikkoina, tapahtumisen tiloina, joissa voidaan lähestyä tuntematonta (ilmentymätöntä), itsessämme ja itsemme ulkopuolella.
"Se olis komia rakennus": Seinäjoen lukion opiskelijoiden unelmien taidemuseo
Kuvaan opinnäytetyössäni tilallisuuden ulottuvuuksia taidepedagogiikan näkökulmasta ja pohdin, kuinka totuttua tilallisuutta voidaan taidepedagogisen toiminnan avulla muuttaa. Tärkeimpänä empiirisenä tutkimusaineistonani toimivat muistisairautta sairastavien vanhusten hoivakodissa pidetyt työpajat, joiden tavoitteena oli taidepedagogisin keinoin luovan välitilan luominen suljetun laitoksen ympäristöön. Kirjallisessa työssäni kysyn, millaista tilallisuutta taidetoiminta loi muistisairaiden hoivakodissa. Tämä kysymys johdattaa minut käsittelemään tilaa moniulotteisena ilmiönä ja pohtimaan oman taidepedagogiikkani tilallisuutta. Määrittelen tilan työssäni fyysiseksi, sosiaaliseksi ja mentaaliseksi. Erityisen tärkeänä pidän maantieteilijä Doreen Masseyn näkemystä tilasta sosiaalisten suhteiden ja vuorovaikutuksen luomana, jatkuvasti uudelleen neuvoteltavissa olevana ilmiönä. Lisäksi käytän termiä luova välitila, jota pohjustan liminaalitilan käsitteen kautta. Sillä tarkoitan eräänlaista rajapintaa, kahden maailman väliin syntyvää ei-kenenkään-maata, jossa itselleni tärkeimmät taiteelliset ja pedagogiset oivallukset tuntuvat tapahtuvan. Työssäni olen rakenteiden välissä, taiteen ja hoivatyön välissä sekä taiteilijan ja pedagogin työkuvan välissä. Tilallisuutta on taide- ja spesifimmin tanssipedagogiikan alueella käsitelty tästä näkökulmasta vähän. Kyseenalaistamalla staattiset tai hyvin rajatut tilat voi totutun tilan nähdä toisella tavalla ja luoda näin uutta toimintaa. Se voi antaa mahdollisuuksia myös tanssipedagogiikan työympäristön laajenemiselle ja tanssipedagogisen toiminnan moniulotteisemmalle tarkastelulle.  Suuntaa työlleni on antanut henkilökohtainen kokemukseni Teatterikorkeakoulun ja Kansallisteatterin Kiertuenäyttämön yleisökontaktikurssilta. Kurssin aikana pidimme näyttelijä- ja dramaturgiopiskelijan kanssa työpajoja muistisairaiden hoivakodissa. Työpajojen aikana muutimme suljetun hoivalaitoksen tilallisuutta fyysisesti väreillä ja materiaaleilla, äänellä, tuoksuilla, tilasta poikkeavalla kehollisuudella ja sosiaalisella vuorovaikutuksella. Valmistimme kokemusten pohjalta Talviuni-esityksen ja kiersimme esiintymässä hoivakodin lisäksi myös muissa suljetuissa laitoksissa ja yhteisöissä. Tilallisen muutoksen elementit kiteytyivät työpajatyöskentelyn ja esitysten pohjalta fyysisen tilan muutokseen, sosiaalisen tilan muutokseen, aisteihin ja aikaan. Johtopäätöksenä esitän, että taidepedagogisella toiminnalla on monia erilaisia mahdollisuuksia muuttaa totuttua tilallisuutta ja vaikuttaa ihmisen kokemukseen tilasta. Erityisesti tanssipedagogiikalla on mahdollisuudet erilaisten fyysisten paikkojen aiheuttamien kehontilojen purkamiseen ja uudelleen järjestäytymiseen. Lopuksi esittelen näkemykseni tilasensitiivisestä taidepedagogiikasta ja omasta, välitilasta nousevasta työskentelytavastani.
Mistä tietää, onko tässä duuri vai molli? : lasten ja nuorten musiikin perusteiden opetus musiikkiopiston perustasolla
Taiteellis-pedagoginen opinnäytteeni koostuu kirjallisesta osiosta sekä lapsille suunnatusta reflektoivasta soolo esityksestä, johon kuuluu osallistavana elementtinä höyhenmeditaatio sekä käsiohjelmaan kätketty tietopaketti. Kirjallisen osion teoriaosuudessa esittelen tutkimustietoa tunteista, tunnetaidoista, -kasvatuksesta, -älystä ja -säätelystä. Tämän jälkeen käyn läpi päiväkotihavaintojani ja käsittelen esityksen aineksia. Lopuksi käsittelen omaa kokemustani. Kirjallisen työn rakenne on kollaasimainen. Limitän keskenään teoriaa, omia muistojani, paljastuneita ajatusrakenteitani ja väitteitäni, kokemuksiani, havaintojani tai hyväksytympiä ajatuksiani liittyen tunteisiin sekä esityksen prosessiin liittyviä havaintoja. Työn nimi viittaa kokemukseeni siitä, että kiltit ja hiljaiset voivat helpommin jäädä vaille tunnekasvatusta, kun voimakkaammin reagoiviin ja häiritseviin lapsiin kiinnitetään enemmän huomiota. Osana työtäni tein havainnointiretken päiväkodin arkeen saadakseni kosketuspintaa 4-6-vuotiaiden lasten maailmaan. Näillä havainnoilla on keskeinen osa ymmärrykseni laajenemisessa niin teoreettisessa kuin esityksellisessäkin osiossa. Havainnointiretken tutkimuskysymykseni oli: ” Miten tunteet ja tunnetaidot ilmenevät lasten keskinäisessä vuorovaikutuksessa?” Kiinnostavimmat havaintoni liittyivät lasten väliseen kuunteluun, ”seisoskeluun” ja merkittävän oloisiin taukoihin, sekä siihen, että tunteista ei puhuttu. Lisäksi kiinnitin huomiota leikkiin pääsyn strategioihin, sekä lallatteluun. Tarkastelen aineistoani omaa kokemustani reflektoiden sekä neljän käsitteen tai idean avulla. Valitsin käsitteet, jotka auttavat pohtimaan havaitsemiani ilmiöitä. Pohdin miksi lapset eivät puhu tunteistaan lapsen kehityksen näkökulmasta, erityisesti Piaget'n näkemyksiin nojaten. Reilu tapa leikkiä ja ryhmään liittymisen taito ovat Askeleittain-ohjelmassa harjoiteltuja tunnetaitoja; kuvailen Kyöstin leikkiin pääsyn strategioita. Tulkitsen lasten välistä kuuntelua, ”seisoskelua” ja merkittävän oloisia taukoja virittäytymisen- käsitteen avulla. Sovellan Vygotskin käsitettä affektiivinen ääntely lallatteluun. Käytännön osio on soolo, jonka toteutin visuaalisena teatterina. Esityksessä reflektoin kirjallista osiota sekä havaintojani päiväkodista. Itse asiassa poimin esityksen syntyainekset kirjallisista aineksista ja havainnoistani kysymällä ”Mitä haluan esityksessä olevan? Mitkä seikat puhuttelevat tai kiehtovat minua eniten? Mitä haluan jakaa lasten kanssa?”. Esityksen pelkistetyn reseptin ainekset ovat: aikuinen, sanaton ilmaisu, tunteiden visualisointi, suurennuslasi, visuaalinen teatteri, pedagogiikka, hiljentyminen ja meditaatio. Olen oppinut että esityksen pedagogiikka voi olla jotain, jossa kohtaamisen laadulla on merkitystä ja sitä voi pedata erilaisten valmistelujen avulla. Esityksen punainen lanka on tunteiden tutkailu taiteen tekemisen kautta. Havahduin siihen että punainen lanka on alkanut toteutua myös omassa elämässäni. Kun en saanut kiinni jostain tunteesta, aloin miettimään, minkälaisesta materiaalista tästä tunteesta tehty taideteos pitäisi tehdä tai miten tämä tunne laittaisi minut liikkumaan. Esityksen tekoprosessi on siis synnyttänyt sivutuotteenaan minulle sopivan tavan käsitellä tunteita. Olen kokenut myös esittämisen hoitavaksi, koska esityksen tunteet ja tapahtumat haastavat omaa tunnemaailmaani. Roolini esiintyjänä on eräänlainen palvelija tai hoitaja ja tämä vahvistaa käsitystäni hoitavana taiteentekijänä. Pohdin kuinka hoitavan elementin saisi siirrettyä myös suunnitteilla olevaan työpajatoimintaan. Tämä työ on opettanut minulle paljon tunteista niin teorian kuin kokemuksenkin tasolla. Esitys on toiminut minulle tapana käsitellä intuitiivisesti tietoa ja tehdä tiedosta kokemuksellista. Koen ymmärtäneeni jotain oleellista taidepedagogiikasta ja siitä, mitä haluan tehdä, mikä voisi olla roolini taidepedagogina ja millainen työskentely on minulle tärkeää ja merkityksellistä. Haluan olla mukana tunnekasvatustyössä. Oma panokseni ja keinoni on tämä esitys.
Opinnäytetyöni on taidepedagoginen tutkielma tanssinopetuksesta puhetyönä. Etsin työssäni keinoja  tanssinopettajien parempaan ja tarkoituksenmukaisempaan äänenkäyttöön ja pyrin antamaan välineitä, joilla  opettajat voisivat huoltaa ääntään. Lisäksi etsin vastausta siihen, tulisiko tanssinopettajakoulutukseen liittää  myös äänikoulutusta ja millaisesta koulutuksesta voisi olla tanssinopettajille hyötyä. Työ perustuu logopedian ja puheopin (vokologian) alan väitöstöihin sekä äänenkäyttöön ja äänenhuoltoon  liittyvään kirjallisuuteen. Työn empiirisenä osana ovat kahden tanssinopettajan teemahaastattelut sekä vuonna  2012 valmistuneeseen seminaarityöhöni liittyvä kirjallinen kysely.  Ensimmäisissä kappaleissa pohdin tanssinopetusta äänenkäytön näkökulmasta. Millaista käytännön työ puheen  tuottamisen kannalta on ja millaisia haasteita työ asettaa opettajalle? Mitkä asiat tekevät tanssinopettajan työstä  muusta opetustyöstä poikkeavaa? Seuraavaksi esittelen puheentuottoelimistön toimintaa ja puheäänen  ominaisuuksia ja haen määritelmää laadukkaalle ja tarkoituksenmukaiselle äänelle.  Kappaleissa viisi ja kuusi selvitän yleisimpiä äänihäiriöitä ja mahdollisuuksia niiden estämiseksi. Lisäksi kerron  äänihäiriöiden vaikutuksista opetustyöhön.  Työn empiirinen osio koostuu kahden tanssinopettajan haastatteluista, joissa haastateltavat pohtivat muun  muassa äänenkäyttöä opetustyössä, ääniongelmia ja niiden ratkaisuja sekä puheäänikoulutusta. Haastattelujen  lisäksi käytän aineiston osana seminaarityön yhteydessä tekemääni kyselyä, jossa kuusi tanssinopettajaa vastasi  kahdeksaan äänenkäyttöön liittyvään kysymykseen. Haastattelut ja kysely ovat mukana vastausten pohdinnassa.  Työn lopuksi esittelen yksinkertaisia ja helposti toteutettavia ääniharjoituksia, joiden avulla lukija voi päästä  alkuun oman äänensä huoltamisessa ja äänenlaadun parantamisessa.
Kuvataideopettajien näkökulmia yhteiskuntakriittisyyteen yläkoulun ja lukion kuvataideopetuksessa
Nikestä street soccer ja lol : taiteilijana koulussa : taiteilija-opettajan näkökulma pedagogisesta taideprojektista "Koulun piha" yhteisöllisen osallistavan taidekasvatusprojektin kontekstissa
Ihmisiä : kokemuksellisuuden näkyminen esityksen lähtökohtana
Tiivistelmä
Taide Tuikkimaan -vertaisryhmä : vanhemman ja lapsen sekä perheen sisäisen vuorovaikutuksen tukeminen yhden vanhemman perheiden taidetoiminnallisessa vertaisryhmässä
Kyllä kiltilläkin tytöllä saa olla tunteita : tutkielma tunteista ja tunnetaidoista lapsen kokemusmaailman kontekstissa
Kumouksellinen strippi : sarjakuva toisin ajattelemisen taitona
Lupa näkyä, lupa puhua : Kris Greyn taidetekoja sukupuolen ja seksuaalisuuden moninaisuudesta
Musiikin etäopetuksen eväitä etsimässä
Tanssi pedagogisen hyvinvoinnin lähteenä koulussa
Tämä on opinnäytteeni Teatterikorkeakoulun teatteripedagogiikan maisteriohjelmasta. Olen halunnut tässä työssä tutkia, mitä tarkoittaa teoksen sisäinen pedagogisuus. Minkälaisia keinoja taiteella on kurottaa kohti yleisöä ja luoda tekijän ja kokijan tai teoksen ja kokijan välille dialoginen suhde? Miten tällainen suhde voi olla läsnä jo esityksessä? Millä tavalla teoksen raamit tukevat tai eivät tue yhteisen tuntua? Voiko siis pedagogiikka taiteessa laajentua ulos opettamisesta? Voiko pedagogista olla muukin kuin itse teoksen oheen järjestettävä työpaja? Nämä pääkysymykset ohjaavat pohdintaani tässä teatteripedagogiikan maisterin opinnäytteessä. Mitä siis on pedagoginen taide? Termille ei ole tarkkaa määrittelyä. Näkemykseni mukaan pedagoginen taide käsittää sellaiset taideteokset ja esitykset, joissa on tietoisesti valittu jonkinlainen pedagoginen näkökulma. Näitä erilaisia näkökulmia, eli kurotuksia pyrin omalta osaltani pohtimaan tässä työssä. Pedagoginen taide on siis osa taidekasvatusta ja taidepedagogiikkaa, mutta sen piiriin ei voida lukea esimerkiksi työpajaa sellaisenaan, eikä pedagogisen taiteen alle kuulu ryhmäprosessien mekaniikka. Pedagoginen taide keskittyy usein taiteen ja kokijan välisyyteen. Pedagogisuus tulee halusta ja intentiosta. Jos taiteen intentio on olla taidetta, voi sen parissa silti oppia, mutta silloin teos on tehty muista lähtökohdista. Pedagogisuus vaatii pedagogista tarkoitusta ollakseen olemassa. Olen halunnut tässä työssä keskittyä nimenomaan esitystilanteen tai teoksen pedagogisuuteen, eli olen rajannut ulos sellaiset teatteripedagogiset pohdinnat, jotka liittyvät teatterin perinteiseen opettamiseen. Olen kiinnostunut teoksen, tekijän ja kokijan välillä tapahtuvan pedagogiikan mahdollisuudesta. En ole ottanut tähän työhön mukaan työpajoihin tai ryhmäprosesseihin liittyviä kysymyksiä. Voiko pedagogiikka kasvaa taiteen tekijöiden ja harrastajien mukana aina kokijoihin ja katsojiin saakka. Mitä teoksen sisäinen pedagogisuus edellyttää tekijältä? Vastuuta ja halua, sekä pedagogisen intention olemassaoloa. Pedagogisuus on kutsu, eikä käsky. Se on sysäys, sekä valmius ottaa kiinni. Se on halu hypätä mukaan pyörteeseen ja altistua itsekin huimaukselle. Pedagoginen ajatusmaailma ei karta epätietoisuutta, vaan hakeutuu kohti kohtaamista ja kohdattavan esiintuomaa erilaisuutta. Minkälaisia keinoja taiteella on kurottaa kohti yleisöä ja luoda dialoginen suhde? Nykyteatteri on jo tehnyt tutuksi erilaiset esityspaikat ja –tilat. Näiden avulla voidaan luoda otollinen sosiaalinen tila kohtaamiselle. Osallistumisen kautta yksisuuntainen kokemuksen tarjoaminen muuttuu kaksisuuntaiseksi. Ajatusten ja kokemusten jakaminen muuttuu olennaiseksi osaksi paitsi taidetta, parhaassa tapauksessa myös elämänfilosofiaa. Pedagogiikka voi olla tapa hahmottaa teos, sekä tapa olla. Pedagoginen teos kurkottaa yli tekijöidensä. Se hamuaa jollain tavalla kohti kokijaa, eikä tyydy yksisuuntaiseen monologiin. Sen ytimessä on dialoginen oleminen ja kohtaamisen halu. Pedagogisen taiteen tarkoitus ei ole sen enempää tuputtaa totuutta, kuin vältellä vastuuta. Sen tarkoitus on luoda mahdollisuuksia kommunikaatiolle, tuoda näkyväksi erilaisia mielipiteitä ja parhaimmillaan mahdollistaa hetkellinen tila-aika-jatkumo, jossa monenlaisten ihmisten erilaisuuksien verkosto muuttuu näkyväksi ja hyväksyttäväksi.
Sarjakuvat vaikuttamisen välineenä : Mitä on olla nuori Mikkelissä?
Suzuki-metodi taidekasvatuksena : Shinichi Suzukin musiikki- ja taidepedagogisen käsitteistön analyysi
Oppimista erilaisissa ympäristöissä: Seurasaaren ulkomuseon uusi kuvataiteen oppimateriaali oppimisen tukena
Taiteen jälki : taidepedagogiikan polkuja ja risteyksiä
Laulua lukemassa : kriittinen kulttuurinen lukutaito taidekasvatuksessa
Emma, Barbara & Majakka : kurotuksia kohti teoksen sisäistä pedagogiikkaa
Kouluteatteri ja sen keskeiset elementit : tapaustutkimus joulunäytelmän valmistusprosessista
1900-luvun pedagogisia virtauksia
Valmiustila : hallinnan ja kaaoksen välillä
Kitarakoulut alkeisopetuksen työkaluina
Tämän opinnäytteen aihe on vesi. Käsittelen vettä taiteellisena prosessielementtinä – se on tämän työn kontekstissa metaforinen ja filosofinen kumppani, joka vaikuttaa työskentelyyn omilla sisäsyntyisillä ominaisuuksillaan. Vesi on sekä prosessin rakentaja että dialoginen ja tasavertainen ei-inhimillinen Toinen. Aineisto opinnäytteeseen on kerätty syksyn 2015 ja kevään 2016 aikana toteutetuista työpajoista. Nämä työpajat, joissa tutkittiin vettä erilaisilla taiteellisilla menetelmillä, luovat yhdessä omien kokemusteni kanssa käytännön tason opinnäytteeseen. Käsittelen veden ominaisuuksia ja vaikutuksia sekä yksittäisten työpajojen että prosessin kokonaistasolla. Tämä opinnäyte on rakennettu sille kokemuspohjalle ja niille kysymyksille, jotka nousivat esiin opinnäyteprosessissa. Yksi tärkeistä seikoista oli muoto: pyrin tekemään tähän kirjalliseen opinnäytteeseen vedenkaltaisen rakenteen – sellaisena kuin näen veden juuri nyt ja mikä minua kiehtoo suhteessa veteen. Lähden liikkeelle siten, että tutkin vettä ensin kokemuksellisuuden kautta; heittäydyn sen varaan ja katson, mitä tapahtuu. Pureudun työtapaan, jossa ainoat prosessille asetetut vaatimukset ovat avoimuus ja virtaavuus. Tämän jälkeen puran auki sekä kokemuksen että teorian tasolla veden olemusta. Opinnäyteprosessin aikana sain selville, että veteen voi muodostaa alati syvenevän dialogisen suhteen. Tämän suhteen keskustelevuus toteutuu enemmän kehollisella kuin kielellisellä tasolla. Tärkeimpiä vedestä esille nousseita ominaisuuksia ovat dialogisuus, leikki, kehollisuus, virtaavuus, kannattelu ja vastustus. Veden rakenne on leikinomainen – jatkuvasti muuntautuva, samalla sekä uusia sääntöjä luova että vanhoja rikkova. Kehollisuus vaikuttaa leikissä ja vesidialogissa jatkuvasti, se on vesisuhteisuuden pääasiallinen toteutumismuoto. Matalin kynnys kehollisen, dialogisen yhteyden muodostamiseksi veteen toteutuu hyvin yleisissä ja arkisissa asioissa, kuten esimerkiksi uimisen tai saunomisen yhteydessä. Tällaisen ei-kielellisen yhteyden kautta on mahdollista kokea veden kierron ja jakamisen aiheuttama onnellisuus. Lisäksi havaitsin, että virtaavuus on veden olemuksen ytimessä. Silloinkin kun vesi on näennäisesti paikallaan, se esimerkiksi haihtuu tai imeytyy jonnekin. Tällä tavoin vesi kantaa prosessia eteenpäin silloinkin, kun siihen ei kohdista aktiivisia tekoja. Kannattelu tekee vedellisestä rakenteesta turvallisen. Se mahdollistaa pysähtymisen ja luo luottamuksen jo tehtyihin asioihin – vesi kyllä kantaa, kunhan antaudumme sen varaan. Vastustus tarjoaa kritiikin prosessiin ja auttaa katsomaan sitä eri näkökulmista. Vastustuksen mukanaan tuoma hankaluus, kitka ja pysähtyminen ovat yhtä tärkeitä prosessin elementtejä ja vaiheita kuin kaikki muutkin. Niiden hyväksyminen ja käsitteleminen auttaa prosessia eteenpäin. Lopuksi teen vielä runollisen yhteenvedon työstä, jossa ehdotan erilaisia lähestymistapoja veteen metaforisella ja symbolisella tasolla.
Ryhmän voimaa! : työtapoja ja menetelmiä taiteen perusopetuksen musiikin ryhmäopetukseen
Ihmisiä – kokemuksellisuuden näkyminen esityksen lähtökohtana on taiteellis-pedagogisen opinnäytetyöni kirjallinen osio kokemuksellisuuden havainnoimisesta esityksen valmistusprosessissa.  Kokemuksellisuuden näkymistä tarkasteleva Ihmisiä oli esitys kuudelle 23-77 –vuotiaalle esiintyjälle.   Osa esiintyjistä oli esittävän taiteen ammattilaisia, osa harrastajia.   Esitys pohjautui tanssiin, mutta mukana oli myös muun muassa äänenkäyttöä, tekstiä ja visuaalisuutta.   Esityksen valmistusprosessissa työryhmä keskittyi havainnoimaan työskentelyn aikana tapahtuvia kokemuksia ja tunteita.   Työmetodeina käytettiin improvisaatiota, valmista liikemateriaalia, kokemuksellisuutta eli huomion keskittämistä omiin kokemuksiin, aistihavaintoja, keskustelua ja reflektiokirjoittamista.   Myös esityksen ympäristönomaisuus eli yleisön ja esiintyjien sijaitseminen esitystilassa lähellä toisiaan, vailla selkeää katsomorajaa, vaikutti merkittävästi esityksen valmistamiseen ja mukanaolijoiden kokemukseen.  Työn kirjallinen osuus tarkastelee sitä, millaista on työskennellä taiteellis-pedagogisessa prosessissa kokemuksellisuusnäkökulman kautta, millaisia kokemuksia siitä syntyy   ja miten kokemuksellisuusnäkökulma vaikuttaa ohjaaja-opettajan työhön.   Käyttämäni kirjallisuus perustuu lähteisiin, jotka käsittelevät erityisesti tunteiden ilmenemistä, ihmistä holistisena kokonaisuutena sekä luovan työskentelyn terapeuttisia näkökulmia.  Ihmisiä -esityksen valmistusprosessissa oli tärkeää luottamuksellinen ilmapiiri, jokaisen osallistujan arvostaminen, vapaus, itseohjautuvuus, arvostelun puute ja prosessikeskeisyys.   Kokemuksellisuuteen keskittyminen tuotti syvältä sisältäpäin kumpuavaa, itseohjautuvaa työskentelyä, jonka kautta tanssi ja muu ilmaisu löysi muotonsa luonnollisesti.   Esitys sai mahdollisuuden muotoutua omalla rytmillään, kun työryhmäläiset pystyivät antamaan tunteilleen tilaa ja kestämään myös epävarmuuden hetkiä.   Havaintojeni mukaan oman luovuuden tutkiminen ja löytäminen vaikutti osallistujiin kokonaisvaltaisesti ja lisäsi monen kohdalla itsetuntemusta, itseluottamusta ja riskinottokykyä.   Työskentely laittoi esiintyjät kohtaamaan itsensä ja omat tunteensa osana taiteellista prosessia, ja joillekin sillä oli myös terapeuttisia vaikutuksia.  Oma ohjaajuuteni kiinnittyi dialogiseen pedagogiikkaan, jonka ydintä on dialogi eli yhteinen toisia kunnioittava vuorovaikutus ja salliva asennoituminen.   Kokemuksellisuuteen keskittyminen vaati minulta ohjaaja-opettajana ennen kaikkea tiedostamista. Oli tärkeää, että ohjaajana tiedostin oman vastuuni turvallisen työskentelyilmapiirin   luomisessa ja osallistujien turvallisuudentunteen mahdollistamisessa.   Hyväksyntä, leikillisyys, vuorovaikutus, aito kontakti omiin kokemuksiin ja kokemuksien tietoisiksi tuominen olivat tärkeitä työkaluja tämän päämäärän tavoittelussa.   Kokemusten sanallistaminen keskustelujen ja kirjoittamisen kautta edisti sekä turvallisuudentunnetta työryhmässä että taiteellisen prosessin etenemistä.  Kokemuksellisuuteen keskittyminen voi tuoda esiin pelkoja. Pelon kohtaaminen ja hyväksyminen voi vapauttaa sekä ohjaajaa että esiintyjää löytämään itsevarmuutta, rentoutta ja uusia ratkaisumalleja.   Ohjaaja voi vahvistaa omaa pelonsietokykyään ennakkovalmistelulla ja taustatyöllä, jotka tuovat varmuutta kestää tuntematonta.  Luottaminen prosessiin ja intuitio voivat kantaa työskentelyä yllättävän pitkälle.   Taiteelliset sisällöt saavat tilaa tulla esiin, kun ohjaajalla on rentoutta ja luottamusta.   Tätä edesauttavat maltti, prosessin tarkkaileminen, tarpeen mukaan sivussa pysyminen ja tilan antaminen toisille sekä armollisuus itseä ja muita kohtaan.
Avoimena aukikiertoon : opettajan näkökulma kokonaisvaltaiseen lähestymistapaan baletinopetuksessa
Yhteisötaiteen puheenvuoroja Kukkolan kylässä: taidetoiminta osana projektioppimisen kehittämishanketta
Taiteellis-pedagoginen opinnäytetyöni on taiteellinen tutkimus, joka sisältää kaksi osaa: tämän kirjallisen osan ja käytännön osan, johon kuuluu YM PÄ RI -lastenteatteriesitys harjoitusvaiheineen. YM PÄ RI oli vuorovaikutteinen ja upottava (immersiivinen) esitys. Tutkimukseni tavoitteena oli tutkia esityksen oppimisvaikutuksia kokijaansa. Tutkimuksen edetessä tämä tarkentui esityksen tutkimiseksi oppimisympäristönä. Oppimisen kohteena oli empatiakyky. Tutkimukseni muodostaa esimerkkitapauksen, joka tuottaa tietoa aiheestaan ja laajentaa käsitystä taiteilija-pedagogin työnkuvasta. Tutkimukseni kirjallinen osa muistuttaa artikkelimuotoista tutkimusta. Sen eri luvut kuvaavat esitystä, sen harjoitusprosessia sekä taiteen kykyä tuottaa ja jakaa tietoa eri näkökulmista. Näin syntyvä kokonaisuus luo laajan ja huokoisen kuvan aiheestaan. Tätä kuvaa vasten lukijan on mahdollista koetella omia käsityksiään.  Ehdotan tutkimukseni pohjalta, että empatiaa on mahdollista opettaa upottavan teatterin puitteissa. Yleisönjäsenen on mahdollista todistaa tai kokea erilaisia vuorovaikutustilanteita esityksen sisällä. Kohdatessaan tuntemattoman hänen on mahdollista kokea empatiaa, vaikkei tuntisi kohtaamansa hahmon historiaa tai ymmärtäisi tätä. Huolimatta keskinäisestä erilaisuudestamme, olemme samankaltaisia. Empatian kokeminen laajenee tuntemamme kokemuspiirin ulkopuolelle. Päädyn tutkimuksessani siihen, että esitystä voidaan pitää oppimisympäristönä, mikäli oppimisen ymmärretään tapahtuvan kokemuksellisen oppimisen keinoin. Upottava ja vuorovaikutteinen teatteriesitys on moniaistinen tapahtuma ja mahdollistaa kokemisen myös toiminnan tasolla. Esitys muodostaa tapahtuman, jonka sisällä yleisönjäsenen on mahdollista koetella käsityksiään ja toimintatapojaan. Esitystapahtuma muistuttaa osin leikkiä ja siksi vertaan esityksessä tapahtuvaa oppimista myös leikkien oppimiseen. Taiteeseen ja leikkiin liittyvä mielikuvituksellisuus mahdollistaa oppimista, joka ei muissa yhteyksissä ole mahdollista. Tämän ominaislaadun säilyttämiseksi on syytä kunnioittaa taiteen (ja leikin) ominaislaatua. Taideteoksen parissa kokija voi oppia, mutta sitä ei voida edellyttää. Tutkimukseni pohjalta ehdotan, että taiteilija-pedagogi voi keskittyä taiteen ja oppimisen toisiaan leikkaaviin rajapintoihin. Hänen tulee olla kiinnostunut niistä virikkeistä, jotka synnyttävät kokijassa oppimisprosessin ja niistä olosuhteista, joissa tämä syntyminen voi tapahtua.
MusTaa valkoisella : kirjoituksia musiikin ja tanssin pedagogiikasta
Lupa näkyä, lupa puhua: Kris Greyn taidetekoja sukupuolen ja seksuaalisuuden moninaisuudesta
Yhteistoiminnallista oppimista : musiikin varhaiskasvatukseen
Johtajuusoppia taidepedagogeille? : Teatteri-ilmaisun ohjaajan työ johtajuuden näkökulmasta
Elämyksellinen soitonopetus
Tämä etnografinen opinnäyte perehtyy erään pääkaupunkiseudun yläkoulun oppilaiden kehollisuuteen. Päädyin tutkimaan tätä aihetta, sillä koen, että aikamme suhde kehollisuuteen on hukassa. Koen, että tänä päivänä kehoon suhtaudutaan enemmän muokattavana objektina kuin tuntevana ja aistivana inhimillisen olemisen perustana. Tästä huolestuneena halusin selvittää, miten tällainen yhteiskunnassa vallitseva asenne näkyy nuorissa ihmisenaluissa. Teini-iän herkässä vaiheessa olevat kehot kiinnostivat minua, sillä heidän identiteettinsä ja suhteensa maailmaan hakee vielä muotoaan - niin kirjaimellisesti kuin kuvainnollisestikin tässä yhteydessä, sillä tarkastelun kohteena olivat juuri kehossa todentuvat ilmiöt ja vaikutelmat. Nuorten kehollisen olemisen mysteerin selvittämiseksi koulu tarjosi oivan kontekstin. Se on niin fyysinen paikka, jossa suurin osa nuorten keskenään viettämästä ajasta kuluu yhtä lailla kuin se on myös henkinen tila, joka sitoo jokaisen sukupolven samantapaisten kokemusten äärelle. Kouluympäristössä halusin keskittyä nimenomaan välitunneilla tapahtuvaan toimintaan, sillä halusin nähdä, mitä nuoret valitsevat tehdä, kun heillä ei ole ulkoapäin määrättyä tekemistä. Olisiko yhteinen ajankulu vain älypuhelimen näpräämistä vai jotakin muuta? Olisivatko kehot unohtuneet vain istumaan ja poseeraamaan selfieissä? Uteliaisuuteni ja huolestumiseni lisäksi tämän aiheen pariin minua innoittivat erilaiset fenomenologiseen näkemykseen perustuvat teoriat, joiden ydinajatuksena on, että ihmisen oleminen tässä maailmassa on ensisijaisesti kehollista. Keho on se, josta kaikki kokemuksemme kumpuavat ja johon ne palautuvat. Erityisesti minua inspiroivat Sandra Reeven ajatukset kehollisuudesta asenteidemme ja ajatustemme peilinä. Hänen mukaansa ihmisen tavasta liikkua voi lukea tämän suhtautumisesta maailmaan. Tämä ajatus edellä halusin syventää käsitystäni nuorten arkisesta olemisesta ja näin ollen parantaa valmiuksiani tanssinopettajana ymmärtää tanssisalissa kohtaamieni tulevien oppilaiden suhtautumista kehollisuuteen ja siten myös tanssiin. Kehollisuus sekä sen merkitys kiinnostivat minua ennen kaikkea laajana ilmiönä ja olin halukas perehtymään kehojen toimintaan myös tanssisalin ulkopuolella. Tämän opinnäyte kertoo siitä, mitä tapahtui, kun huhti-toukokuussa 2015 soluttauduin kahdeksi viikoksi tarkkailemaan nuorten olemista siinä sosiaalisten normien labyrintissa, jota kouluksi myös kutsutaan.
Osallistava teatteri : laadukas aikalaiskonsepti
Tanssi-innostaminen® on taiteellis-pedagoginen menetelmä, jonka tarkoituksena on elähdyttää sekä yksilöitä että yhteisöjä kehollisten harjoitteiden avulla. Tanssi-innostaminen soveltuu myös niille, jotka luulevat, etteivät osaa tanssia!
Teatteripedagogi : ilmentyneen ja ilmentymättömän välissä
Ryhmä- ja prosessikeskeinen teatteripedagogiikka : esityksen tutkimisen näkökulmana
Ilon hetkiä : Kempeleen perhekahvilatoiminnan kehittäminen innostavan taidetoiminnan avulla
Traditio ja murros : kuvataiteilijakoulutuksen pedagogiikassa
Sosiaalinen taide  : hahmotelma sosiaalisen taiteen eetokseksi
Kurkistus tuntemattomaan : havaintoja opettajan ja koreografin peloista luovan prosessin aikana
Rakkaudesta elämän tanssiin : hengityksen hetki opettajuudessani
Tekijä on toinen : kuinka kuvallinen dialogi syntyy
Eron etiikka taidealan yliopistopedagogiikassa : yliopistopedagogiikan mahdollisuuksia muuttuvissa taideyliopistoissa
Tunnustusta tanssien
Miten kasvattaa kulttuurisen moninaisuuden kohtaamiseen visualisoituvassa kulttuurissa?
Les feux arctiques : pedagogisia toimintamalleja pohjoisen taiteen ja median opetuksessa
Aloittelevan laulunopettajan käyttöteoria
Taiteet sekaisin : tanssinopettajan tutkimusmatka taiteidenväliseen työskentelyyn
Syyllistävää kauneutta, vapauttavaa ahdistusta : levottomuutta herättävien kuvien pedagoginen merkitys kuvataidekasvatuksessa
Monitaiteisesti taiteidenvälistä : taideaineintegraation tarkastelua pedagogisen projektin kautta
Visuaalisen kulttuurin monilukukirja
Tietoverkot taideväylänä - lunastus vai lupaus : tietoverkkojen käyttö kuvataiteen tuntemuksen opetuksessa
Taitelijamyytin tuolla puolen : Kohti toimivaa vuorovaikutusta opettajan ja opiskelijan välillä taidekorkeakoulutuksessa
Realistisen teatteritaiteellisen viestinnän ja vaikuttamisen ydinfunktio
Yksityiskoulun perustamisen juridiikka ja rahoitus  : Case: Rauman freinetkoulu
YM PÄ RI ja upoksiin : tutkimusmatka esitykseen, oppimiseen ja vuorovaikutukseen
Tanssi-innostaminen : kohti yksilön ja yhteisön hyvinvointia
