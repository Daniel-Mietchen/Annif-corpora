http://www.yso.fi/onto/yso/p13287 verotoimistot
verotoimistot verotoimistot verovirastot
Vuoden 2010 alussa astui voimaan uusi verotililaki, joka muutti oma-aloitteisten verojen ilmoittamis-, maksamis- ja palautusmenettelyjä. Oma-aloitteisista veroista jätettiin verotilimenettelyn ulkopuolelle uudistuksen ensimmäisessä vaiheessa ainoastaan varainsiirtovero. Lopulliseen verotilijärjestelmään on tarkoitus siirtyä kolmessa vaiheessa. Toisessa vaiheessa verotilijärjestelmään siirretään muut Verohallinnon kantamat verot, ja kolmannessa vaiheessa verotilijärjestelmä laajennetaan kattamaan myös perintämenettely. Opinnäytetyön tavoitteena oli selvittää, mitä vaikutuksia menettelytapojen muutoksilla oli yritysten taloushallintoon ja olivatko vaikutukset positiivisia vai negatiivisia. Koska verotiliuudistuksella oli välittömiä vaikutuksia myös tilitoimistojen ja Verohallinnon toimintoihin, perehdyttiin tutkimustyöosiossa myös näihin. Lisäksi selvitettiin, miten Verohallinto suoriutui mittavasta ja laajasta verotiliuudistuksesta. Verotilin käyttöönottoa tarkasteltiin kaikkien kolmen ryhmän näkökulmasta. Tämä opinnäytetyö on kvalitatiivinen tutkimus, jonka teoreettinen viitekehys perustuu pitkälti Verohallinnon verotiliä ja kausiveroilmoitusta käsitteleviin julkaisuihin. Merkittävänä lähteenä oli myös Mika Jokisen verotiliä käsittelevän luennon materiaali. Työn empiirinen osuus toteutettiin vuoden 2010 alussa, jolloin verotilimenettely otettiin käyttöön. Näin ollen sen käyttöönotosta oli mahdollista saada konkreettisia havaintoja. Aineiston keruumenetelmiksi valittiin syvähaastattelu, kirjallinen asiantuntijahaastattelu, omat havainnot sekä artikkelit aiheesta. Usean keruumenetelmän käyttäminen katsottiin tarpeelliseksi, koska uudistusta tarkasteltiin kolmesta eri näkökulmasta. Verotiliuudistuksen käyttöönotto onnistui kokonaisuudessaan melko hyvin. Suurimmaksi ongelmaksi muodostui verojen sähköisessä ilmoittamisessa tarvittavien valtuuksien hankkiminen yrityksille. Verot voi kuitenkin edelleen ilmoittaa paperimuodossa, joten valtuuksien puuttuminen ei ole esteenä verojen ilmoittamisessa. Verotiliuudistuksen vaikutukset yritysten taloushallintoon olivat pääasiassa positiivisia. Menettelytavat yksinkertaistuivat ja nopeutuivat, mikä tuo jatkossa säästöjä sekä yrityksille että Verohallinnolle. Yritykset saavat myös vaivattomammin selville verotilanteensa verotilipalvelun kautta. Luonnollisesti uudistus synnytti alkuvaiheessa ongelmia sekä myös kustannuksia, joita aiheuttivat uusien menettelytapojen opiskelu ja muutokset atk-järjestelmissä. Kaiken kaikkiaan verotiliuudistus on oikeansuuntainen askel yritysten taloushallinnon nykyaikaistamisessa.
Opinnäytetyö tehtiin toimeksiantona Pääkaupunkiseudun verotoimistolle. Työssä keskityttiin kesätyöntekijöiden perehdytykseen sekä työnopastukseen. Tarkoituksena oli selvittää perehdyttämisen ja työnopastuksen nykytilat sekä tärkeimmät kehittämisen kohteet organisaatiossa. Tavoitteena oli tuottaa toimeksiantajalle kehittämisideoita. Tutkimuksen toteuttaminen oli toimeksiantajalle hyödyllistä sillä perehdyttämistä tai työnopastusta ei ollut aikaisemmin tutkittu Pääkaupunkiseudun verotoimistossa. Organisaatio on Helsingin ja Vantaan verotoimistojen yhdistyessä toiminut vuodesta 2006 alkaen ja vuoden 2008 alusta siihen yhdistyi myös Espoon verotoimisto. Pääkaupunkiseudun verotoimistoon rekrytoidaan vuosittain noin 50 kesätyöntekijää, joista osa on uusia ja osa on työskennellyt kesätyöntekijänä verotoimistossa aikaisempina vuosina. Opinnäytetyö toteutettiin tapaustutkimuksena. Viitekehyksessä lukijalle pyritään antamaan taustatietoa tutkimuksen aiheesta käsittelemällä perehdyttämiseen ja työnopastukseen liittyviä keskeisiä osa-alueita kuten perehdyttämisen suunnittelua ja toteuttamista sekä työnopastuksen arviointia. Empiirisessä osassa selvitetään perehdyttämisen ja työnopastuksen nykytila ja niiden kehittämisen kohteet Pääkaupunkiseudun verotoimistossa. Tutkimusmenetelmänä käytettiin kyselylomaketta, koska tutkimusjoukko oli suhteellisen laaja (47 vastaajaa). Tutkimuksen tuloksista kävi ilmi, että perehdyttämisessä on tällä hetkellä puutteita, jotka vaativat kehittämistä. Tärkeimmiksi kehittämisen kohteiksi nousivat tulosten mukaan perehdytyssuunnitelman sekä koulutuksissa käytettyjen opetusmenetelmien kehittäminen. Tutkimuksen tuloksena syntyi toimeksiantajalle kehitysehdotuksena perehdyttämisen tarkistuslistat sekä henkilökohtaisen perehtymissuunnitelman runko, jotka ovat muunneltavissa käytettäväksi niin organisaation sisällä siirtyvien kuin uusienkin työntekijöiden perehdyttämiseen.
Tilitoimiston ohjekirja asiakkaille
Yritykset ja sähköinen viranomaisasiointi verohallinnossa
Matkatoimistopalveluiden marginaaliverotuksen ja välitystoiminnan soveltaminen matkailualalla
Tietokonepioneeri ja humanisti
Työtyytyväisyyden kehittäminen Oulun verotoimistossa
Opinnäytetyön aihe on valittu tekijän kiinnostuksesta tehdä tutkimusta itsenäisesti, mutta samalla  työelämän toimintatapoihin perustuen. Marginaaliverotus on laskentatoimen alueena tekijälle ennestään tuntematon ja tiettävästi sen hallitsee syvällisemmin vain muutama henkilö Suomessa.  Tutkimuksen kohteena ovat matkatoimistot, jotka toimivat asiakkaaseen nähden matkanjärjestäjän roolissa ja myyvät marginaaliveronalaisia matkatoimistopalveluja. Matkatoimistopalvelu on matkanjärjestäjän toiselta elinkeinonharjoittajalta suoraan matkustajan hyväksi ostama matkailupalvelu tai usean palvelun yhdistelmä.  Tutkimuksen tavoitteena on selvittää, miten matkatoimistopalvelun myyntikate muodostuu ja millaiset asiat yrityksissä vaikuttavat myyntikatetavoitteiden asettamiseen. Toinen ja tärkein tutkimusongelma on, miten matkatoimistopalvelun myynnistä suoritettavan arvonlisäveron määrä lasketaan ja millaisia veron laskemiseen liittyviä ongelmia matkanjärjestäjät ovat kohdanneet. Toiseen tutkimusongelmaan liittyen on selvitetty myös sitä, mikä ei kuulu marginaaliverotuksen piiriin ja millaisia haasteita rajanvedon löytäminen voi aiheuttaa.  Tutkimusongelmiin on pyritty vastaamaan sekä arvonlisäverokirjallisuuden ja -kurssin avulla että haastattelemalla matkanjärjestäjä-matkatoimistojen edustajia. Haastattelut toteutettiin kvalitatiiviseen tutkimukseen sopivalla teemahaastattelu-metodilla yhdeksässä yrityksessä marraskuu 2005 - maaliskuu 2006 välisenä aikana. Tuloksena saatiin selville, että yksittäisten matkatoimistopalvelujen myyntikatetavoitteisiin vaikuttavia tekijöitä on useita, mutta pohjana kokonaiskatetavoitteille käytetään paljon aiemmasta toiminnasta johdettuja tunnuslukuja. Arvonlisäveron suorittaminen matkanjärjestäjän katemarginaalista osoittautui joiltakin osin hankalaksi kuten oli odotettavissa. Tutkimuksessa saatiin selville sekä yleisimpiä että yksittäisiä matkanjärjestäjien kohtaamia ongelmia, sekä myös joitakin syitä näille ongelmille.   Tekijän mielestä mielenkiintoista oli myös saada selville, mitä tietolähteitä yrityksissä käytetään marginaaliverotuksesta tarvittavan tiedon saamiseksi. Suomen matkatoimistoalan liittoa arvostettiin tiedonlähteenä niin sen tarjoaman kirjallisuuden kuin arvonlisäverokoulutustenkin osalta. Vaikka  näiden koulutustilaisuuksien järjestäjät sekä erilaisten vero-oppaiden laatijat pyrkivät varmasti yhtenevän ja tuoreen tiedon jakamiseen, näyttää kuitenkin siltä, yritysten oma aktiivisuus painaa  vaa'assa eniten ja veroviraston päätös on useassa tilanteessa ainoa  tapa varmistua palvelun oikeasta verotuksesta.
Opinnäytetyön tarkoituksena oli selvittää 1.7.2014 voimaanastuneen Verohallinnon päätöksen rakentamiseen liittyvästä tiedonantovelvollisuudesta noudattamiseksi suoritettuja toimenpiteitä. Tavoitteena oli hahmottaa ilmoitusprosessin eteneminen käytännössä toteutettujen toimien tasolla rakennustyömaalta tilitoimiston kautta Verohallintoon, ja muodostaa kokonaiskuva eri osapuolten suorittamista toimenpiteistä lakimuutoksen alkuvaiheessa. Toimeksiantajana toimi oululainen tilitoimisto, jolle laadittiin toiminnallisen opinnäytetyön konkreettinen tuotos − prosessin kulkua selvittävä sanallinen prosessikuvaus sekä havainnollistava toimintokaavio −, jonka tarkoituksena on tulevaisuudessa toimia toimeksiantajan oman palvelutarjonnan kehittämistyökaluna. Opinnäytetyön tietoperusta pohjautui suurimmalta osin Verohallinnon ohjeisiin ja päätökseen rakentamiseen liittyvästä tiedonantovelvollisuudesta sekä aihetta koskevaan lainsäädäntöön. Tutkimusmenetelmänä käytettiin kvalitatiivista tutkimusta, joka perustui havainnointiin tilitoimistossa sekä eri osapuolten haastatteluihin. Opinnäytetyön rajauksien mukaisesti haastatteluotanta kattoi Verohallinnon edustajien ja toimeksiantajatilitoimiston kirjanpitäjän haastattelujen lisäksi kolmen tilitoimiston asiakaskuntaan kuuluvan tiedonantovelvollisen rakennusliikeyrittäjän haastattelut. Empiirisessä osuudessa tavoitteena oli selvittää, kuinka käytännön toiminnassa suoritetuilla toimenpiteillä pyrittiin vastaamaan teoriaosuuden pohjana olevan uuden lainsäädännön tietosisältövaatimuksiin. Tämän lisäksi työssä tarkasteltiin myös tiedonvälitystä ja -hankintaa, eri osapuolten mielipiteitä uuden lainsäädännön tuomista ongelmista sekä sen vaikutuksista harmaaseen talouteen. Tutkimuksessa ilmeni, että Verohallinnon näkemykset rakentamiseen liittyvän tiedonantovelvollisuuden vaikutuksista harmaata taloutta vähentävänä tekijänä poikkesivat suhteessa muiden osapuolten näkemyksiin. Lisäksi osoittautui, että Verohallinnon edellyttämien urakka- ja työntekijätietojen ilmoittamisen sujuva ja ongelmaton ihannetilanne on vielä tällä hetkellä tavoittamatta. Johtuen lakimuutoksen tuoreudesta ja tutkimuksen ajoittumisesta menettelyn alkuvaiheeseen, ilmeni jokaisen ilmoitusvelvollisen osapuolen toiminnassa erilaisia ongelmallisuuksia ja kehittämiskohteita. Selvityksen avulla toimeksiantajan on tulevaisuudessa mahdollista kehittää sekä omaa että asiakkaidensa toimintamalleja vastaamaan paremmin Verohallinnon vaatimuksia rakentamiseen liittyvän tiedonantovelvollisuuden täyttämiseksi.
Kunnan arvonlisäverotus käytännössä,  Case: laskennallinen 5 %:n arvonlisäveron palautus sosiaali- ja terveystoimessa
Verotili -käyttöönotto tilitoimiston näkökulmasta
Case: Oy Aurinkomatkat - Suntours Ltd
Arvonlisäverotus käytännössä
Rakentamispalveluiden käännetyn verovelvollisuuden vaikutukset : Tilitoimisto X:n rakennusalalla toimiviin asiakkaisiin A, B ja C
Perintö- ja lahjaverotuksen uudistukset vuonna 2008 sekä niiden vaikutukset
Prosessiajattelulla lisää laatua tilitoimiston tilinpäätöstyöhön
Kihlakunnanvirastojen ja verotoimistojen yhteistoimintatyöryhmän muistio
Matkakohtaisen marginaaliveron laskeminen : case: Matkapojat Oy
Verotilijärjestelmä tilitoimistojen ja tilitoimistojen asiakkaina olevien pk-yrittäjien näkökulmasta
Nuorten käsitykset verohallinnon sähköisistä asiointipalveluista
Yksilön mukavuustekijät veroilmoittamisessa : tapaustutkimus Keski-Pohjanmaan verotoimiston toiminta-alueella
Rakennuspalveluiden käännetty arvonlisäverovelvollisuus
Syvennetty tilitoimistoyhteistyö Verohallinnossa : osallistava työskentelytapa lisää yritysten veronmaksumyönteisyyttä
Yksityisen elinkeinonharjoittajan ja henkilöyhtiön verotus : vero-ohjeistus tilitoimiston työntekijöille
Panaman paperit : miten rikkaiden veronkierto paljastui
MEKin EC-työryhmän kolmas väliraportti
Tämä opinnäytetyö on tilaustyö oululaiselle matkailualan yritykselle nimeltään Oulu Tours Group, joka tarjoaa palvelujaan Pohjois-Suomessa toimiville yritysasiakkailleen. Yritys halusi tehostaa ja rationalisoida toimintaansa, ja sen myyntipalvelu tarvitsi yhteisen laskentatyökalun tarjouslaskentaan. Myöskin yrityksen soveltama arvonlisäverotuksen erikoistapaus, marginaaliverotuskäytäntö, aiheutti hieman epävarmuutta katteen mitoittamisessa sekä paljon ylimääräistä työtä laskentatoimelle.   Oulu Tours Groupin tuotteet voidaan jakaa kolmeen tuoteryhmään: ohjelmapalvelut, catering- ja kokouspalvelut, sekä muut palvelut, joiksi luetaan mm. kuljetus- ja majoituspalvelut. Yrityksellä on laaja yhteistyöverkosto, joiden palveluja se myy omissa nimissään asiakkailleen. Nämä tuotteet myydään yleensä komissioperiaatteella, eli yritys pitää itsellään myyntihinnasta sovitun osuuden liikevoittona. Yrityksellä on myös omaa tuotantoa, jotka ovat erilaisia ohjelmapalveluja. Yrityksen liiketoimintaan sovelletaan pääasiassa marginaaliverotusta, paitsi omiin palveluihin, joihin sovelletaan tavallista arvonlisäverotusta.  Vaikka Oulu Tours Group määritteleekin itsensä ohjelmapalvelutaloksi, lainsäädännöllisestä näkökulmasta yritys on matkanjärjestäjä ja sen myymät tuotteet matkatoimistopalveluja. Kun matkanjärjestäjä myy omissa nimissään tavaroita ja palveluita, jotka se on ostanut muilta elinkeinonharjoittajilta välittömästi matkustajan hyväksi, sen myyntiin sovelletaan marginaaliveroa. Matkatoimistopalvelujen marginaaliverotusta on sovellettu matkailualalla vuodesta 1995 lähtien. Tämä vero lasketaan suoraan katemarginaalista eikä ostoihin sisältyviä veroja vähennetä myynnistä maksettavista veroista. Lainsäädännössä ei ole valmista laskentakaavaa marginaaliveron laskemiseen, joten käytäntö ja veroviranomaisten antamat ennakkopäätökset ovat ohjanneet matkailualan yritysten toimintaa.  Opinnäytetyössä käsitellään marginaaliverotuksen teoria tilaajayrityksen näkökulmasta, sekä tarjotaan MS Excel -pohjainen laskentatyökalu, joka palvelee myyntipalvelun tarjouslaskennan lisäksi myös yrityksen laskentatoimea. Laskentatyökalu on Oulu Tours Groupille räätälöity tarjousten ja marginaaliveron laskentamalli. Työkalun suunnittelussa on huomioitu yrityksen tarpeet ja tuotevalikoima, sekä tämänhetkinen verotuslainsäädäntö ja -käytäntö.
Verotilijärjestelmän tuomat muutokset tilitoimistolle
Tiivistelmä:
Opinnäytetyön tarkoituksena oli laatia tilitoimisto Kellon Tilitytöt Ky:n asiakkaille opas, joka ohjeistaa heitä tilitoimistokäytänteissä ja kirjanpidossa sekä työnantajana toimimisessa. Työ toteutettiin toiminnallisena opinnäytetyönä, ja se koostuu raporttiosasta sekä lopputuotoksesta eli oppaasta liitteineen. Opas ja sen liitteet on tarkoitettu toimeksiantajayrityksen käyttöön ja niiden tarkoituksena on helpottaa kirjanpitäjien työtä, nopeuttaa asiakkaiden kirjanpidon laatimista sekä antaa asiakkaille lisätietoa ja neuvoja kirjanpidosta sekä työnantajan velvoitteista. Opinnäytetyön teoriaosassa käsitellään kirjanpitoa ja tositteita, verovelvoitteita ja verotiliä, työnantajasuorituksia ja vakuutuksia sekä auton käyttöä ja matkalaskuja yritystoiminnassa. Tietoperusta pohjautuu kirjanpito- ja veroalan kirjallisuuteen, alan ammattilehtiin, Internet-lähteisiin sekä Verohallinnon ohjeisiin ja aihealuetta koskeviin lakeihin, joista keskeisimpiä ovat kirjanpitolaki, arvonlisäverolaki ja verotililaki. Lisäksi raportin loppupuolella kuvataan lyhyesti liitteenä oleva opas ja oppaan liitteeksi laaditut konkreettiset apuvälineet. Varsinainen opas liitteineen laadittiin teoriaosuuden ja keskusteluiden pohjalta. Käytännössä opas rajattiin koskemaan sellaisia asioita, jotka tutkimusvaiheessa havaittiin eniten kysymyksiä aiheuttaviksi niin tilitoimistoasiakkaiden kuin toimeksiantajankin parissa. Opinnäytetyön tuloksena syntyneeseen oppaaseen saatiin koottua tarpeellinen tieto yhteen paikkaan. Oppaaseen laadittiin selkeitä, asiakasta ohjaavia liitteitä helpottamaan asiakkaiden kirjanpitoaineistojen kokoamista. Oppaan tarkoitus on olla apuna sekä aloittaville yrittäjille että toimia tukena jo kokeneemmillekin yrittäjille. Opas laadittiin sähköiseen muotoon, jotta sitä voi halutessa helposti muokata päivittämällä tiedot ajan tasalle tai lisäämällä siihen uusia ajankohtaisia asioita. Opinnäytetyön tekeminen osoitti, että yrittäjille lankeaa erilaisia velvoitteita; yrittäjien tulee tietää paljon asioita ja kyetä ottamaan ne huomioon toiminnassaan. Lisäksi omien havaintojeni sekä toimeksiantajan kanssa käytyjen keskustelujen pohjalta huomattiin, että monella on ongelmia ja kysymyksiä näiden asioiden parissa. Asiakkaat ovat kuitenkin kaikki kirjanpitovelvollisia ja kirjanpito tulee kaikkien ottaa huomioon yritystoiminnassa.
Valtion virastotalo
Kartoitus Jokilaaksojen verotoimiston työyhteisön tilasta tasa-arvon osalta
Erityisosaaminen tilitoimistokonsernissa
Tilitoimiston rooli yrityksen verosuunnittelussa
Käyttäjäkokemuksia verotilistä
Perintä ja perintäprosessi  : Case: Vantaan kaupungin Talouspalvelukeskus
Arvojen sisäistäminen Jokilaaksojen verotoimistossa
Käytännöllisin verotilitapahtumien kirjaamistapa tilitoimistoissa ja verotilin ongelmista selviytyminen
Koillismaan ja Oulun verotoimistot yhteen
Työmotivaatio ja työtyytyväisyys Kaakkois-Suomen veroviraston puhelinpalvelutyössä
Marginaaliveromenettely ja sen soveltamisessa ilmenneet ongelmat matkanjärjestäjä-matkatoimistossa
Komissiokaupan ja välityksen arvonlisäverotus
Synkkä päivä
Tiimityön kehittäminen Kansainvälisen henkilöverotuksen tiimissä Oulun verotoimistossa
Uusi verotililaki, jota on sovellettu vuoden 2010 alusta alkaen, on tuonut muutoksia oma-aloitteisten verojen käsittelyyn. Uudistuksen myötä kaikkien menettelyn piiriin kuuluvien verojen ilmoitus- ja maksutiedot on koottu keskitetysti verovelvolliskohtaiselle tilille, jota kutsutaan verotiliksi. Tämän opinnäytetyön tavoitteena oli selvittää, millaisia muutoksia verouudistus on aiheuttanut tutkimuksen kohteeksi valitun tilitoimiston prosesseihin. Toisena tavoitteena oli löytää tilitoimistolle mahdollisimman tehokas ja toimiva menettelytapa verotiliverojen käsittelemiseen. Tutkimus toteutettiin kvalitatiivisena tutkimuksena, jonka aineisto kerättiin haastattelemalla kahta case-yrityksessä työskentelevää henkilöä sekä lisäksi suoritettiin havainnointia case-yrityksessä. Tutkimus ajoittui syksylle 2009, jolloin valmistautuminen verotiliuudistukseen aloitettiin ja keväälle 2010, jolloin uudistus astui voimaan. Tutkimuksessa selvitettiin, millaisia valmisteluja kyseisessä tilitoimistossa oli tehty, jotta verotilimenettelyyn siirtyminen oli mahdollista sekä miten oma-aloitteisten verojen käsittelyprosessi muuttui verotiliuudistuksen myötä  Tutkimuksessa ilmeni, että uudistus on alkuvaiheessaan lisännyt työtä tutkimuksen kohteena olevassa tilitoimistossa. Eniten lisätyötä ovat aiheuttaneet sähköiseen veroasiointiin asiakkaiden puolesta oikeuttavien valtuutusten hankkiminen sekä erilaisten sekaannusten selvittely. Suurimmat verotilimenettelyn tuomat muutokset prosesseissa olivat työnantajasuoritusten ja arvonlisäveron maksuprosessien yhdistäminen ja asiakkaan verotilanteen seuraaminen Verotili-palvelusta. Vaikka verotilimenettelyyn siirtyminen on alkuvaiheessa aiheuttanut lisää töitä, sen aiheuttamat suurimmat muutokset, eli Verohallinnolle suoritettavien maksujen määrän vähentyminen ja mahdollisuus tarkastaa asiakkaiden oma-aloitteisten verojen reaaliaikainen tilanne Verotili-palvelusta on koettu positiivina muutoksina. Näin ollen verotilin vaikutukset tulevat luultavasti pidemmällä aikavälillä olemaan tilitoimistolle positiivisia.
Matkatoimistoalan alv-opas
Vuoden 2010 alusta voimaan tullut verotililaki muutti oma-aloitteisten verojen ilmoittamista, maksamista ja palauttamista. Verotiliuudistuksen tavoitteena on yhtenäistää ja yksinkertaistaa verotusmenettelyä. Verotiliuudistuksella pyritään myös vähentämään kustannuksia ja maksuliikennettä verovelvollisen ja verohallinnon välillä. Opinnäytetyön tavoitteena oli kartoittaa verotiliuudistuksen vaikutuksia Joensuun seudulla toimivien tilitoimistojen ja yritysten toimintaan ja sitä miten tilitoimistot ja yritykset ovat kokeneet verotiliuudistuksen muutokset. Lisäksi haluttiin selvittää tilitoimistojen ja yritysten tyytyväisyyttä verotiliuudistukseen. Tutkimus toteutettiin kvantitatiivisena otantatutkimuksena. Tutkimusaineisto kerättiin kahden sähköpostitse lähetettävän kyselyn avulla, joista toinen oli suunnattu tilitoimistoille ja toinen yrityksille.  Tutkimuksen vastausprosentti oli 20,5 %. Tutkimuksen tulosten perusteella voidaan sanoa, että verotilimenettelyn muutokset ovat vaikuttaneet etenkin tilitoimistojen toimintaan, sillä kiire ja työmäärä ovat lisääntyneet. Tutkimustuloksista ilmenee myös se, että yritykset suhtautuvat verotiliuudistukseen myönteisemmin kuin tilitoimistot. Yleisesti yhteen yleiseen eräpäivään ja viitteeseen siirtymistä pidetään onnistuneena muutoksena.
Tilinpäätössuunnittelupalvelun kehittäminen tilitoimistossa : -case Tilitoimisto X Oy
Verotilin alkutaival Suomessa
Kiinteistöinvestointien ALV-laskentatyökalun kehittäminen Kaarinan Tilitoimistolle
Aloittavan yrittäjän neuvonta Pääkaupunkiseudun verotoimistossa
Opinnäytetyö käsittelee verotiliä, uutta sähköistä järjestelmää, joka tuli voimaan Suomessa vuoden 2010 tammikuusta alkaen. Opinnäytetyön tarkoituksena oli saada informaatiota verotilin eduista sekä mahdollisista kehitettävistä puolista. Aluksi opinnäytetyössä keskitytään verotilin teoriapuoleen. Mikä verotili on, mitkä verolajit se sisältää ja mitä erilaista siinä on verrattuna aiempaan järjestelmään. Käsittelyssä on myös verotililaki. Opinnäytetyössä tarkasteltiin, miten kyseinen laki syntyi. Tutkimusosuudessa selviää, miten verotili otettiin aikoinaan vastaan Ruotsissa ja mitkä olivat sen suurimmat ongelmat. Ruotsin Verohallinnosta haastateltiin asiantuntijaa koskien verotiliä, joka vastasi sähköpostitse lähetettyihin kysymyksiin. Yllättävänä asiana huomattiin, että heillä ei verotilin käyttöönotossa ollut suurempia ongelmia. Sähköpostikyselynä tehtiin haastattelu verotilin osalta muutamille Verohallinnon työntekijöille Suomessa. Opinnäytetyössä esitetään haastattelujen tulokset. Tärkeimpinä havaintoina huomattiin, että verotilijärjestelmän tulisi ilmoittaa selkeistä virheistä automaattisesti asiakkaalle, verotilin koronlaskujärjestelmää olisi muutettava, alkutuottajien ilmoituksiin tulisi saada esitäyttö ja ohjelmaa pitäisi yksinkertaistaa. Opinnäytetyön tärkein ja kattavin osa sisältää laadullisen kyselytutkimuksen verotilistä, kohdennettuna Pirkanmaan alueen tilitoimistoille. Kyselyn tulokset analysoitiin sanallisesti sekä osassa kysymyksiä kuvioiden avulla. Huonoja puolia havaittiin huomattavasti enemmän mitä hyviä puolia. Hyvänä puolena tuli esille mm. Verohallinnon tiedottaminen verotilistä. Kehitettävinä puolina esille tulivat esim. koronlaskujärjestelmä sekä tosiasia, että verotili ei ole reaaliaikainen. Johtopäätöksessä esitetään ehdotuksia, mitä verotilissä ja sähköisissä asiointi-palveluissa Verohallinnossa tulisi kehittää. Todetaan mm., että mikäli Verohallinto ajaa asiakkaitaan kiihtyvällä vauhdilla sähköisten palveluiden pariin, tähän tulisi saada jokin kannustin, kuten tietokoneen ja Internet yhteyden vähennysoikeus henkilökohtaisessa verotuksessa.
Abstrakti: Tämän opinnäytetyön aiheena oli tutkia tilitoimiston roolia yrityksen verosuunnittelussa. Opinnäytetyössä tehtiin päätelmiä tilitoimiston roolista asiakasyrityksien verosuunnittelussa heille tehdyn kyselyn mukaan sekä kirjanpitäjien teemahaastattelun kautta. Tutkimus suoritettiin syksyn 2007 ja kevään 2008 aikana. Opinnäytetyön teoreettisessa osassa käsiteltiin yrityksen tarpeita, verosuunnittelua eri yhtiömuodoissa ja tilitoimiston roolia yrityksen verosuunnittelussa. Osuus perustui vahvasti ammattikirjallisuuteen. Empiirisessä osiossa sovellettiin teoriaosan oppeja ja tutkittiin tilitoimiston roolia asiakasyritysten verosuunnittelussa kyselyin ja teemahaastatteluin. Tilitoimiston rooli koettiin tärkeänä asiakkaiden keskuudessa ja sen uskottiin joko kasvavan tai pysyvän samanlaisena tulevaisuudessa. Tällä hetkellä kirjanpitäjien aika kuluu pääsääntöisesti peruskirjanpidon hoitoon ja aikaa verosuunnitteluun jää vähän. Tähän ratkaisuksi toivottiin joko erillistä verokonsulttia tai itselle enemmän aikaa verosuunnitteluun. Erityisen tärkeinä verosuunnittelun osa-alueina pidettiin niin asiakasyrityksien kuin kirjanpitäjienkin osalta tilinpäätössuunnittelun, voitonjaon ja nettovarallisuuden suunnittelua sekä yritystoimintaan liittyvää verosuunnittelua. Päätelminä esitän, että opinnäytetyöni kohteena olevan tilitoimiston vahvuuksia verosuunnittelussa ovat kirjanpitäjien pitkä kokemus, sekä verosuunnittelun tärkeä ja kasvava merkitys asiakkaille. Mahdollisuuksia ovat kirjanpitäjien jatkuva kouluttaminen, yrittäjien hyötyminen verosuunnittelussa, erillinen verokonsultti, tietotekniikan kehitys ja tilitoimiston roolin kasvu suunnittelussa. Heikkouksina ovat kirjanpitäjien tietotaito erikoisosaamista vaativissa verosuunnitteluissa, ajanpuute ja verosuunnittelun tämän hetkinen tarjonta. Uhkia ovat verosuunnittelun hintavuus, verolakien muutokset ja asiakkaiden asenteet. Vastuu yrityksen verosuunnittelussa koettiin olevan joko yrittäjällä itsellään tai molemmilla yrittäjällä ja tilitoimistolla yhdessä..
Pienen tilitoimiston toiminnan kehittäminen sähköisten palvelujen avulla
Julkishallinnon sähköisten asiointipalveluiden markkinointi : Varsinais-Suomen verotoimiston verkkopalvelun asiakassegmentointi
Tiivistelmä:.
Kesäpäivät, Kajaani, 12.-13.6. 1989
Ookko nää avosa vai etänä? : avokonttorihenkilöstön tuntemuksia työhyvinvoinnista kun osa työstä tehdään etätyönä
Tämän opinnäytetyön tavoitteena oli selvittää pienten ja keskisuurien suomalaisten henkilöyhtiöiden ja yksityisten elinkeinonharjoittajien verotuskäytäntöä ja siihen liittyvää vero- ja tilinpäätössuunnittelua. Tarkoituksena oli laatia toimiva ja helppokäyttöinen käyttöohje Tilitoimisto Verso Oy:ssä jo käytössä olevaan verolaskentaohjelmaan. Ohjeella pyrittiin saamaan ainoastaan joillakin työntekijöillä oleva ohjelman käyttötaito jokaiselle tilitoimiston työntekijälle. Ohje suunniteltiin myös helpottamaan ja nopeuttamaan uusien työntekijöiden opastusta ohjelman käyttöön. Ohjeessa käsiteltiin myös usein esille tulleet ongelmatilanteet ja siten ohjeet toimivat myös kokeneempien työntekijöiden apuna. Opinnäytetyön toimeksiantajana oli Tilitoimisto Verso Oy. Opinnäytetyössä tutkittiin yksityisten elinkeinonharjoittajien ja henkilöyhtiöiden tärkeimmät voimassa olevat verotuskäytänteet ja verotukseen liittyvä teoreettinen viitekehys. Käyttöohjeessa käytiin yksityiskohtaisesti läpi ohjelman rakenne ja esitettiin mitä mihinkin ohjelman kohtaan oli tarkoitus laittaa. Ilman käyttöohjetta ja tietojen syöttämistä oikeisiin kohtiin, ohjelma ei tehnyt paikkansa pitävää verolaskelmaa. Käyttöohjeessa käytiin henkilökohtaiseen verotukseen liittyviä asioita tarkemmin läpi kuin opinnäytetyön julkisessa teoriaosuudessa. Opinnäytetyön teoriaosuudessa painoarvo oli enemmän yritysverotuksessa opinnäytetyön toimeksiantajan toivomuksesta. Tilitoimistojen tarjoama veroneuvonta luo lisäarvoa tilitoimistojen tarjoamalle kirjanpitopalvelulle. Tilitoimistojen kannattaa panostaa asiakkailleen tarjottavan veroneuvonnan tasoon. Asiakkaat pitävät veroneuvontaa tärkeänä tilitoimiston tarjoamana palveluna. Asiantunteva veroneuvonta- ja suunnittelu on yksi ajan tasalla olevan tilitoimiston mittareista. Tärkeää on siis osata hyödyntää verosuunnittelun avuksi hankittuja ohjelmia. Tehdyn käyttöohjeen avulla tarjotusta veroneuvonnasta tulee tarkempaa. Opinnäytetyön osat toimivat molemmat joko yhdessä täydentäen toisiaan tai erikseen. Liitteessä oleva ohje on poistettu opinnäytetyön julkisesta versiosta sen sisältämän luottamuksellisen tiedon vuoksi.
Valtion verotulot vaarantuivat ja ihmiset joutuivat eriarvoiseen asemaan, kun verottaja päätti kesän lopussa muuttaa veroilmoitusten tarkastusohjetta. Long Playn haltuunsa saaman salaisen asiakirjan mukaan esimerkiksi alle 5 000 euron tulonhankkimiskulut määrättiin hyväksyttäviksi sellaisinaan. Verohallinnon tehostamistoimia yhdessä tutkineet Long Play ja MTV Uutiset selvittivät, että työntekijöitä vaivasi mahdoton kiire ja näytti siltä, ettei verotus valmistuisi määräaikaan mennessä.
Rakentamiseen liittyvä tiedonantovelvollisuus : toimenpiteet ilmoitusvelvollisuuden täyttämiseksi
Ennakkoperintäopas
Käytännön toimintatapojen tehostaminen Yritys Oy:ssä
Matkamyyjän alv-opas : ohjeisto
Pielisen-Karjalan verotoimiston tahtotila vuonna 2008
Maksukieltojen seuranta Keski-Pohjanmaan ja Pohjanmaan ulosottovirastossa
Hallinto- ja palveluorganisaatio asiakastyön näkökulmasta : tutkimus palvelutyön edellytyksistä Helsingin verovirastossa ja työvoimatoimistossa
Metsätalouden verotuksen siirtymäkauden arviointi Pieksämäen seudulla
Euro-päivitetty matkatoimistoalan ALV-opas : ohjeisto, joulukuu 1998.
Tarjousten ja marginaaliveron laskentamalli : case: Oulu Tours Group Oy
Verotili - muutokset tilitoimiston näkökulmasta
Asioita, joihin verotoimistojen olisi kiinnitettävä huomiota  erikoisperintäasioiden vireillepanoa silmällä pitäen
Verotilin vaikutus tilitoimiston prosesseihin
Rakentamiseen liittyvä tiedonantovelvollisuus : Toimenpiteet ilmoitusvelvollisuuden täyttämiseksi
Matkatoimistoalan ALV-opas : ohjeisto
Yrityksen taloushallinto : opas tilitoimiston asiakkaalle
Tämä opinnäytetyö käsittelee vuoden 2010 alussa käyttöön otettua verotilijärjestelmää, jonka tarkoitus on yhtenäistää yritysten verojen maksamiseen ja ilmoittamiseen liittyviä käytäntöjä. Opinnäytetyö koostuu teoriaosuudesta, jossa käsitellään verotusta yleisesti, sekä verojen maksamis- ja ilmoituskäytäntöjä ennen ja jälkeen verotilin käyttöönoton. Teoriaosaa seuraa tutkimusosa, jota varten haastateltiin kahta kirjapitäjää ja yhtä yrittäjää, sekä perehdyttiin verotilin valmisteluvaiheessa annettuihin lausuntoihin. Ennen verotilin käyttöönottoa oma-aloitteisesti maksettavilla veroilla oli monia erilaisia ilmoitus- ja maksukäytäntöjä. Verotilin piiriin siirtyivät sen ensimmäisessä vaiheessa arvonlisävero, ennakonpidätykset, työnantajan sosiaaliturvamaksu, arpajaisvero ja vakuutusmaksuvero. Kaikki nämä verot ilmoitetaan nykyään kausiveroilmoituksella ja maksetaan kuukauden 12. päivänä. Verotili toimii kuin mikä tahansa pankkitili, ja verovelvollinen saa siitä tiliotteen kerran kuussa. Tiliotteella näkyvät tilille kirjatut velvoitteet, hyvitykset, maksut ja palautukset, sekä jakson loppusaldo. Työn tutkimusosaa varten haastateltiin kahta kirjapitäjää ja yhtä yrittäjää. Haastateltavilta kysyttiin näiden kokemuksista ja mielipiteistä verotiliin liittyen. Verotilin käyttöönotto on aiheuttanut monia sekaannuksia sekä lisätöitä tilitoimistoille, mutta pääasiassa sitä pidetään kuitenkin hyvänä asiana.
Aloittavan tilitoimiston liiketoimintasuunnitelma ja toiminnan suunnittelu
Henkilöstön johtaminen Helsingin verotoimistossa
Matkatoimistopalveluiden arvonlisäverotus
Lopetus on sekoilua : kunta antoi kitkerän lausunnon palvelupisteestä
Verotili tilitoimistoissa
Tilitoimisto asiakkaansa verotilin käyttäjänä
Verotoimisto muutti valoon
Käänteinen arvonlisäverotus projektilaskutuksessa : case: Ramboll Finland Oy
Tämän opinnäytetyön tarkoituksena oli tutkia, lisääntyykö työhyvinvointi avokonttorissa, kun osa työtehtävistä tehdään etätyönä. Työhyvinvointi on tunne, jonka jokainen kokee eri tavalla. Avokonttorin henki ja tiimidynamiikka vaikuttavat työhyvinvointiin. Tutkimuskohteena oli Pohjois-Suomen yritysverotoimiston Oulun toimipisteen avokonttori. Tavoitteena oli selvittää, millä tavoin etätyö vaikuttaa työhyvinvointiin avokonttorissa. Työ avokonttorissa on hektistä ja jatkuvat keskeytykset johtavat siihen, että keskittymistä vaativa ajatustyö on aloitettava usein alusta. Nykyään työ Verohallinnossa on sähköistettyä, joten sitä voidaan tehdä muuallakin kuin työnantajan omissa tiloissa. Tietoperusta pohjautuu työhyvinvointiin liittyvään kirjallisuuteen ja etätyöstä tehtyihin tutkimuksiin. Tutkimus on laadullinen ja tutkimusprosessin menetelmänä käytetään soveltaen Appreciative Inquirya (AI), arvostavaa menetelmää, jossa on positiivinen organisaatiokehittämisen ote. AI keskittyy organisaation jo olemassa oleviin vahvuuksiin. Tavoitteena on mahdollisuuksien ja hyvien käytäntöjen löytäminen ja vahvistaminen. Aineistokeruumenetelmänä käytettiin haastatteluja, kyselyjä ja etätyöpäiväkirjoja. Tutkimustulosten mukaan etätyö lisää työhyvinvointia. Lisääntynyttä työhyvinvointia on mahdollista tuntea juuri silloin kun on etätyössä, mutta myös avokonttorimiljöössä ennen tai jälkeen etätyöpäivän. Ne virkailijat, jotka eivät osallistuneet etätyöpilottiin, saattoivat siitä huolimatta kokea hyvää työhyvinvointia, koska etätyön ansiosta avotilassa meteli väheni. Ennen kuin puolenvuoden etätyöpilotti oli ehtinyt päättyä, lisääntyi innostus etätyön tekemiseen avokonttorissa. Etätyö nähdään hyvänä mahdollisuutena jaksottaa työn tekemistä ja se sopii asiantuntijaorganisaatioon. Avokonttoria tulisi edelleen kehittää käyttäjäystävällisemmäksi, jotta siellä työskentelevät voisivat tuntea lisääntyvää työhyvinvointia, ilman että kokee työniloa pelkästään etänä silloin kun työskentelee kotona tai vapaa-ajan asunnossa.
Mestarimyyjäkoulutus 2009 : kassa
Tilat työn ehdoilla
Veroneuvonnan kehittäminen tilitoimistossa
Perehdyttäminen ja työnopastus : tapaustutkimus: Pääkaupunkiseudun verotoimisto
Kaksi erityiskysymystä matkatoimiston kirjanpidossa - Case: Matkatoimisto X
Asioimistulkin käsikirja. Osa 3, Julkisten laitosten asiakkaana
Matkailualan arvonlisäverotus
Matkatoimistopalvelut
Tiivistelmä: Pielisen-Karjalan verotoimiston tahtotila vuonna 2008.
Kohde vai toimija? : viranomaistoiminta, lainsäädäntö ja työllistyminen työttömän silmin
Asiakastyytyväisyys julkisella sektorilla : Kannuksen verotoimisto
Verotili ja sen vaikutukset yritysten taloushallintoon
Kuohittu karhu
Ikäjohtamisen kehittäminen Sisä-Suomen verovirastossa : VeroExPertti-hanke 2005-2006
Kilpailu markkinoilla
Johtamiskäyttäytyminen : hyvää johtajuutta etsimässä - esimiestaitojen tarkastelua Länsi-Suomen verovirastossa
Matkailun juridiikkaa : sopimukset, rahoitus, kaavoitus
Matkailualan vuosikirja 2004
Verotilin käyttöönoton vaikutukset tilitoimistoille
Tiivistelmä.
Arvonlisäverotus ilmoittautumispalveluita tarjoavassa matkatoimistossa : case: Lahti Travel Oy
Verotilin tuomat muutokset tilitoimiston käytäntöihin
Verohallinnon sähköiset asiointipalvelut
