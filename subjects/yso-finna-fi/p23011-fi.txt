http://www.yso.fi/onto/yso/p23011 SAP Business One
SAP Business One SAP Business One
Nykyaikaiset toiminnanohjausjärjestelmät ja niiden soveltuvuus erilaisille yrityksille
Lisätehoa yhtenäisillä viestiyhteyksillä
Strategiset ja liiketoiminnalliset muutokset-Case Lauri E rantakari Oy
Tiivistelmä: SAP Implementation Guide : opas korkeakoulujen opetus- ja tutkimuskäyttöön. Tämän opinnäytetyön tarkoituksena oli rakentaa SAP Laboratorioon osallistuville korkeakouluille malliyritys SAP-toiminnanohjausjärjestelmään ja luoda malliyrityksen tekemisestä yksityiskohtainen opas. Malliyrityksellä oli määrä pystyä mallintamaan oikean yrityksen tilaus- ja toimitusketjun toimintoja realistisesti ja helposti lähestyttävällä tavalla. Oppaan tarkoituksena oli auttaa yhteistyökorkeakouluja ymmärtämään helposti malliyrityksen rakenteet ja toiminnallisuudet.    Tavoitteeseen pääsemiseksi tutkittiin, kuinka malliyrityksen rakentaminen SAPiin kokonaisuudessaan toteutetaan, millainen on korkeakouluopetuksen kannalta optimaalinen malliyrityksen  rakenne, mitä toimintovaatimuksia malliyritykseen liittyy sekä millainen opetustarkoitukseen käytettävän oppaan rakenne ja ulkonäkö parhaimmillaan on.    Opinnäytetyön menetelminä käytettiin kirjallisuustutkimusta viitekehystä tuottaessa, kvalitatiivista kyselytutkimusta IMG-oppaaseen ja Furniture-malliyritykseen kohdistuvia vaatimuksia selvitettäessä sekä empiiristä kokeilututkimusta malliyrityksen rakentamisessa.    Aineistona opinnäytetyössä käytettiin alan kirjallisuutta sekä aiemmin samasta aiheesta julkaistuja oppaita. Aineistoa on kerätty myös korkeakoulujen SAP-vastaaville lähetetyn kyselyn vastauksista.    Opinnäytetyön tuotoksena syntynyt malliyritys ja opas malliyrityksen luomisesta ovat erittäin hyödyllisiä välineitä SAP Laboratorion perusopetuksessa. Opettajat pystyvät käyttämään valmista yritystä ja oppaassa esitettyjä tilaus- ja toimitusketjun prosesseja suoraan opetuksessa. Malliyritys on rakennettu siten, että siihen voidaan tarvittaessa liittää uusia sovelluksia. Opas antaa malliyrityksen opettajakäyttäjille kokonaiskäsityksen luodun yrityksen liiketoiminnasta, prosesseista, toiminnoista ja taustamäärittelyistä. Aikaisempia oppaita selkeämpänä, monipuolisempana ja havainnollisempana koulut voivat jatkossa käyttää opetuksessaan tätä opasta aikaisempien sijasta.
SAP implementation guide : opas korkeakoulujen opetus- ja tutkimuskäyttöön
