http://www.yso.fi/onto/yso/p22327 Ballet Mikkeli
Ballet Mikkeli Ballet Mikkeli
Mikkelin musiikkitoiminnalla on pitkät perinteet ja tänäkin päivänä kaupungin musiikkitarjonta on erittäin monipuolista. Opinnäytetyömme tarkoituksena oli selvittää, miten Mikkelille voitaisiin rakentaa Musiikkikaupunki-brandi. Sen avulla Mikkeli voisi saada lisää myönteistä julkisuutta ja lisätä vetovoimaansa. Brandin perustan muodostavat Ballet Mikkeli, Mikkelin kaupunginorkesteri ja Mikkelin Musiikkijuhlat, jotka ovat tasokkaita ja valtakunnallisestikin tunnettuja klassisen musiikin ja tanssin edustajia. Päätutkimusongelmana oli taustatiedon kerääminen Musiikkikaupunki Mikkeli -brandin rakentamiseksi. Lisäksi tutkimme millainen on brandin rakentamisen prosessi. Asiakastutkimusten tarkoituksena oli saada tietoa oman brandin vahvuuksista ja heikkouksista sekä sen asiakaskunnasta ja kilpailijoista. Näiden pohjalta tavoitteena oli selvittää, voisiko brandin rakentaminen Mikkelin kaupungille olla mahdollista. Viitekehyksessä olemme käsitelleet brandin rakentamisen prosessin tärkeimpiä osa-alueita. Brandin rakentamisen lähtökohtana ovat analyysit brandin nykyisestä asiakaskunnasta, kilpailijoista sekä omaan brandiin liitettävistä mielikuvista. Tämän pohjatyön jälkeen päätetään, mitä mielleyhtymiä brandiin halutaan liittää eli luodaan brandille identiteetti. Prosessin seuraavassa vaiheessa brandi positioidaan suhteessa kilpailijoihin ja se pyritään tekemään tunnetuksi. Lisäksi on tärkeää huolehtia brandiuskollisuudesta varmistamalla, että asiakkaan kokemus brandista on myönteinen. Teimme asiakaskyselyt Musiikkikaupunki-brandiin kuuluville tahoille, jotta saisimme tietoa brandin asiakaskunnasta ja kilpailijoista. Näissä tutkimuksissa kartoitimme asiakkaiden ostomotiiveja, tyytyväisyyttä sekä mielikuvia omasta brandista ja kilpailijoista. Lisäksi tiedustelimme asiakkaiden mielipiteitä Mikkelin tunnettuudesta sekä sen vahvuuksista ja heikkouksista musiikkikaupunkina. Kyselylomakkeista saadut kvantitatiiviset tiedot analysoimme tilasto-ohjelma SPSS:n avulla ja avoimet vastaukset Excel-taulukkolaskentaohjelmalla. Kyselyistä ilmeni, että asiakkaat olivat erittäin tyytyväisiä ja he pitivät Mikkelin musiikkitahoja korkeatasoisina, etenkin niiden esiintyjien osalta. Heidän mielestään Mikkeli on jo nyt tunnettu musiikkikaupunkina, mutta toimintaa kehittämällä siitä voisi tulla vielä tunnetumpi tulevaisuudessa. Työn lopussa kerromme ajatuksiamme Musiikkikaupunki Mikkeli -brandin luomisesta sekä tarkastelemme kaupungin nykyistä tilannetta musiikkikaupunkina asiakastutkimuksien tuloksia hyödyntäen. Lisäksi tuomme esiin aihepiirejä, jotka tarvitsevat mielestämme lisäselvitystä ennen brandin lanseerausta.
Ballet Mikkeli 1995-2004
Sponsorointi osana yritysten liiketoimintaa ja markkinointia : case Savcor Ballet -tapahtuma
Nuorten tanssijoiden voimannäyte
Itäsuomalaisten tapahtumien asiakasprofiilit ja aluetaloudellinen vaikuttavuus : ESS vaikuttaa -tapahtumien arviointihankkeen tutkimusraportti
Huipputanssijoita ja pukuloistoa Mikkelissä
Hohtaako Venäjän keisarillisen baletin kruunu vielä Mikkelissä
Tiivistelmä.
Kurkistus menneeseen, Fokinia Mikkelissä
Lähtökohta-analyysit Musiikkikaupunki-brandin kehittämiseen
Mikkeli jatkaa voittokulkuaan
Ulla Savisalo ja Mikkelin baletti-ihme : "Tätä en vaihtaisi mihinkään"
Baletti valtaa Mikkelin
Balettia kaupan
