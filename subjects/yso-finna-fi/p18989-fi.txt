http://www.yso.fi/onto/yso/p18989 keittiöpäälliköt
keittiöpäälliköt keittiöpäälliköt
Eteläranta 10
Keittiöhenkilökunnan vaihtuvuus ja sitoutuminen Royal Ravintoloiden a la carte liiketoimintayksikössä
Opinnäytetyö esittelee lukijoille hallitun tiivisteen johtamisteorioiden maailmasta ja tutkii yksiulotteisen johtamismallin sovelluksia ravintolakeittiön johtamisessa. Työn tavoitteena on selvittää, onko ravintoloiden keittiöiden johtamistavalla ja ravintolan ruoan tasolla jotakin selkeää yhteyttä ja onko olemassa absoluuttista tai suuntaa antavaa totuutta siitä, kuinka tietyntyyppistä ravintolakeittiötä tulisi johtaa. Työssä myös tutkitaan millaisia erilaisia johtamistapoja Helsingin ravintolakeittiöissä ilmenee ja millaisia eri tapoja voi olla johtaa keittiötä autoritäärisyyden ja demokraattisuuden välillä.     Jotta voisi oppia johtajuudesta ja johtamisesta, ja sitä myöten itse kasvaa paremmaksi esimieheksi, on välttämättömyys tietää johtajuustutkimuksen pääopit. Työn teoreettisen viitekehyksen alussa perehdytään johtajuustutkimuksen kolmeen pääsuuntaukseen: piirre-, käyttäytymis- ja tilanneteorioihin. Lisäksi työssä esitellään johtajuustutkimuksen kehittymistä 1900-luvun alkuvuosista tähän päivään ja käsitellään tarkemmin muutamaa ehkä yleisintä johtamisteoriaa. Pääsuuntauksia tarkastelemalla ymmärtää paremmin, kuinka laajasta ja monivivahteisesta tutkimusalueesta on kyse. Teoriaosuuden pääpaino on kuitenkin Tannenbaumin ja Schmidtin yksiulotteisessa johtamismallissa, johon pureudutaan pintaa syvemmältä.     Empiirisen osuuden tutkimus tehtiin alkuvuodesta 2009. Kvalitatiivisen tutkimuksen teemahaastattelut toteutettiin teoriaosuuden tietoja hyödyntäen haastattelemalla kahdeksaa Royal Ravintolat Oy:n keittiöpäällikköä eri liiketoimintayksiköistä. heidän johtamistavastaan. Haastateltavat oli valittu edustamaan tasapuolisesti kaikkia kolmea liiketoimintaryhmää: Banketti-, Casual- ja A la Carte - ravintoloita.     Haastatteluiden perusteella esimiehen johtamistavalla ja ravintolan ruokatuotteen tasolla ei ole mitään selkeää yhteyttä. Kaiken kaikkiaan johtamistavoissa ilmeni hyvin pieniä eroavaisuuksia, eikä siten voi vetää minkäänlaista johtopäätöstä tietyntyyppisen ravintolakeittiön parhaasta mahdollisesta johtamistavasta. Kaikki esimiehet antoivat pienin eroavaisuuksin työntekijöilleen vastuuta ja päätöksentekomahdollisuuksia, kuitenkin siten, että kunkin keittiöpäällikön omintakeinen ruokafilosofia toteutui. Keittiöpäälliköiden johtamistapa oli siis tasapuolinen sekoitus autoritääristä ja demokraattista johtamistapaa.
Lähikuvassa luostarin väkeä : ravintolapäällikkö Tapio Mäkitalo
Liekeissä
Tiivistelmä.
Laivatalousesimiehen ammattitaitovaatimukset
Henkilöstö on ravintolayrityksen tärkein voimavara. Hyvistä työntekijöistä halutaan pitää kiinni. Vaihtuvuus on työntekijöiden siirtymistä pois yrityksen palveluksesta. Monille yrityksille tämä on merkittävä haitta. Tämä tutkimus perehtyy vaihtuvuuteen ja sitoutumiseen Royal Ravintoloiden ala carte liiketoimintayksikön keittiöissä.  Opinnäytetyön tarkoituksena on selvittää keittiöpäälliköiden mielipiteitä vaihtuvuudesta ja sitoutumisesta. Miten he kokevat nämä asiat, ja millaisia keinoja heillä on vaikuttaa niihin. Työssä tutustutaan vaihtuvuuteen liittyviin teorioihin ja verrataan niitä keittiöpäälliköiden omiin kokemuksiin.  Opinnäytetyön tutkimusosa on toteutettu kyselylomakkeen muodossa, jota on täydennetty haastatteluilla. Kyselyyn vastasi seitsemän yksikköä kahdeksasta mahdollisesta. Haastatteluja tehtiin kaksi.   Tutkimuksen tulosten mukaan tärkeimmiksi vaihtuvuuden syiksi keittiöpäälliköt nimesivät etenemismahdollisuuksien puuttumisen, vaihtelunhalun ja työpaikan ilmapiiriin. Tutkimus antoi myös selvän vastauksen siihen, että etenemismahdollisuuksien tarjoaminen, koulutus, työn kierto ja vastuun jakaminen ovat parhaimpia keinoja sitouttaa henkilökuntaa toimintaan.
Ravintolakokkiopiskelijoiden ja keittiöpäälliköiden kokemuksia sukupuolten välisestä tasa-arvosta ravintolatyössä
Haasteena keittiön johtaminen : eräiden helsinkiläisten keittiöpäälliköiden johtamistapa
