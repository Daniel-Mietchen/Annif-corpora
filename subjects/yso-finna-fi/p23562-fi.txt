http://www.yso.fi/onto/yso/p23562 ravintolatyöntekijät
ravintolatyöntekijät ravintolatyöntekijät
Perehdytyskansio ravintola Ranchiin
Kukaan meistä ei pääse pakoon muutosta, joka on todellisuutta ihmisten tottumuksissa, työelämässä, yhteiskunnassa ja koulutuksessa. Muutoksella on aina jotain annettavaa ja arvokkaita, ainutlaatuisia tilaisuuksia tulee niille, jotka mukautuvat ja ottavat haasteet vastaan. Työelämässä joustavuus on tärkeää, sillä työnjako ja vastuut muuttuvat. Tiedot ja taidot vanhenevat nopeasti, tekniikan kehitys ja tiedon tulva ovat todellisuutta. Koko elämän kestävä oppiminen on keino selviytyä muutoksista. Asiakaspalvelu Amica henkilöstö- ravintolassa on vaativaa ja haasteellista työtä. Asiakkaiden toiveet muuttuvat ulkomailla matkailun myötä ja kansainvälisyys asiakaskunnassa on viime vuosina lisääntynyt, joten kielitaitoa ja kulttuurien tuntemusta tarvitaan hyvän palvelun takaamiseksi.   Työntekijöiden palkkaamisessa kiinnitetään huomiota sosiaalisiin taitoihin ammatillisten taitojen lisäksi. Henkilökunnan työssä viihtyminen ja jaksaminen on yksi tärkeimmistä asioista Amicalla.  Liikeyrityksen on tarkoitus tuottaa toiminnallaan tulosta, joten prosessien suunnittelulla ja hallinnalla on merkittävä osuus ravintolapäällikön ja kehitysosaston päiväohjelmassa.  Opinnäytetyössäni selvitän minkälaista osaamista Amicalla tarvitaan, että päästään parhaaseen mahdolliseen asiakastyytyväisyyteen, henkilöstön osaamiseen ja viihtyvyyteen sekä toiminnan tulokseen nyt ja tulevaisuudessa. Työssäni käsittelen erilaisia koulutus- mahdollisuuksia. Työn tarkoitus on tuottaa tietoa Amican koulutusosastolle koulutustarpeesta ja - halukkuudesta.  Tietoa kerättiin kyselyllä, jonka tein tammikuussa 2002. Kyselylomakkeita postitettiin 240 kappaletta pääkaupunkiseudun Amica henkilöstöravintoloihin ja niitä palautui 103 kappaletta (42,9 %).  Tutkimustuloksen mukaan Amican henkilöstöllä on hyvät mahdollisuudet onnistua muutoksessa, koulutusta on tarjolla runsaasti ja asenteet oppimiseen ovat myönteisiä. Lisäkoulutusta tarvitaan tuloksen ymmärtämiseen, kielitaidon kohottamiseen ja tietotekniikan käyttöön työasioissa.  Tutkimuksen perusteella ammatillinen koulutus on sopiva ja vastaa työssä tarvittavia taitoja eli koulutustaso vastaa tämän hetken osaamistarvetta henkilöstöravintolassa. Henkilöstöravintolatyössä tarvitaan monipuolista osaamista, mutta on tilanteita, jolloin erikoisosaaminen on välttämätöntä.
Perehdyttämisoppaan tekeminen Ravintola Factory Aleksille
Lähiruoasta matkailuravintoloiden valttikortti? : keittiömestareiden ja ravintolan vastuuhenkilöiden näkemyksiä lähiruoan käytöstä Levillä ja Saariselällä
Ravintola-alalla on pulaa ammattimaisista työntekijöistä. Tämän seurauksena kilpailu työntekijöistä on kovaa, mistä johtuen vuorostaan sitoutuminen on alalla heikkoa ja vaihtuvuus suurta. Sitoutumiseen ja vaihtuvuuteen vaikuttavat myös työmotivaatio, esimiehen toiminta, palkitseminen, kehityskeskustelut, palautteen anto ja monet muut tekijät.    Tässä työssä olen halunnut tuoda esille mitkä tekijät vaikuttavat sitoutumiseen ja vaihtuvuuteen. Olen myös pyrkinyt tuomaan esille vuokratyöntekijän kantaa näihin asioihin. Tämän takia olen valinnut SK ravintolat, koska heillä käytetään paljon vuokratyövoimaa. Tällä tavalla olen myös saanut heidän näkökulmansa sitoutumiseen ja vaihtuvuuteen vaikuttaviin tekijöihin.    Tutkimus toteutettiin syyskuun ja marraskuun 2007 aikana. Kysely toteutettiin kyselylomakkeilla, jossa suurin osa kysymyksistä oli suljettuja ja muutaman avoin kysymys. lomakkeita jaettiin SK ravintoloiden nykyisille ja entisille työntekijöille. Nykyisille työntekijöille suunnattuja lomakkeita jaettiin 91 kappaletta ja vastauksia tuli 62 kappaletta. Entisille työntekijöille suunnattuja lomakkeita jaettiin vuorostaan 24 kappaletta ja vastauksia tuli 17. Yhteensä lomakkeita jaettiin 115 kappaletta ja vastauksia tuli 79. Osassa ravintoloissa lomakkeet jaettiin suoraan työntekijöille ja kerättiin myöhemmin takaisin. Osassa vuorostaan lomakkeet toimitettiin suoraan ravintolapäällikölle, joka teetti kyselyn ja palautti kyselylomakkeet myöhemmin. Kaikkien lomakkeiden vastaukset koottiin yhteen Excel taulukkoon. Tulokset on esitelty yhdessä, mutta eroavaisuudet on nostettu erikseen esille. Kuviot on tehty samaa ohjelmaa käyttäen ja tulokset on esitelty kappalemäärin.    Tutkimuksen perusteella SK ravintoloissa työntekijöiden nuori ikä on suurin vaikuttava tekijä sitoutumiseen ja vaihtuvuuteen. Työntekijöiden keski-ikä on niin nuorta, että tämän takia heille ei myöskään ole kerinnyt kertyä koulutusta tai työkokemusta ravintola-alalta.
Eteläranta 10
Chico’s ravintolaketjun bränditutkimus työntekijöiden näkökulmasta
Seksiä saluunaan : topless -ilmiö Suomessa
Vuoden Porokokki -kilpailu huipentuu Levillä 3.-4.11
Viikinkiravintola Harald Oy:n työviihtyvyys : miten henkilökunta voi työssään
Ergonomia ja tilojen toimivuus ravintola Solinassa
"Sataprosenttinen panostus viimeiseen tuntiin" : ravintolatyöntekijöiden käsityksiä työmoraalista
Opinnäytetyön toimeksiantaja on Ravintotalot Oy ja tärkeämmin sen ravintola Factory Helsinki Aleksi. Ravintotalot Oy on perustettu vuonna 1994. Silla on neljä lounasravintolaa Helsingissä ja kaksi lounasravintolaa Espoossa. Opinnäytetyön tavoitteena oli suunnitella ja tehdä ravintola Factory Aleksille toimiva perehdyttämisopas, joka helpottaa uusien työntekijöiden työhön perehdyttämistä ja kaikkien työntekijöiden arkea. Opas on tehty myös niille työntekijöille, jotka siirtyvät työskentelemään keittiöstä ravintolasaliin.    Toiminnallisen opinnäytetyön tietoperustassa esitellään perehdyttämistä ja sen merkitystä ja tavoitteista. Lisäksi selvitetään perehdyttäjän ja perehdytettävän roolit perehdyttämisprosessissa. Työn kolmannessa luvussa käydään läpi perehdytyksen suunnittelua, toteutusta, seurantaa ja arviointia. Neljännessä luvussa käsitellään työopastusta ja hiljaisen tietojen merkitystä. Viimeiseksi pohditaan työprosessin sujuvuutta ja työn kehittämismahdollisuuksia.    Tämän produktiivisen opinnäytetyön tarkoituksena oli tarjota yritykselle toimiva perehdyttämisopas, joka tuo hyötyä nykyisille ja vasta tuleville ravintola Factory Aleksiin salin työntekijälle. Perehdyttämisopas suuntautuu myös työntekijöille, jotka siirtyvät työskentelemään keittiöstä salin puolelle. Tavoitteena, että opas toimii yritykselle apuvälineenä, joka selittää henkilökunnalle oman roolinsa organisaatiossa, antaa selkeät työohjeet, parantaa työasentoa, nostaa palvelunlaatua ja yrityksen kilpailukykyä.
Seurahuoneen keittiöhenkilökuntaa 1940-luvulla
Näkökulmia osa-aikatyöstä kokoaikatyötä tekevien kertomana Fazer Amican ravintoloissa Itä-Suomessa
Opinnäytetyö on toimeksiantona tehty tutkimus. Sen  tavoitteena on selvittää, miten toimeksiantajan ravintoloissa työn ja perhe-elämän yhdistämisessä on onnistuttu. Tutkimuskohteena ovat kahden ravintolan työntekijät, joilla on vähintään yksi alle 10- vuotias lapsi sekä päivittäisjohtamisesta vastaavat esimiehet.     Tietoperustassa käsitellään työhyvinvointia, työn ja perhe-elämän yhdistämisen lähtökohtia ja esimiestyön merkitystä niissä. Tietoperustassa kerrotaan työhyvinvoinnin eri osa-alueista, perheystävällisestä organisaatiosta, työvuorosuunnittelusta sekä oikeudenmukaisesta ja tasa-arvoisesta johtamisesta. Tietoperustassa on hyödynnetty painettua ja sähköistä lähdeaineistoa.     Kvalitatiivinen tutkimus toteutettiin vuosina 2011 ja 2012. Tutkimusaineisto saatiin havainnoimalla työyhteisöä ja sen toimintaa vuoden ajan, haastattelemalla työntekijöitä, joilla on vähintään yksi alle 10- vuotias lapsi ja esimiehille lähetetyllä sähköisellä kyselyllä.     Tutkimuksessa selvisi, että työn ja perhe-elämän edistäminen on haastavaa, mutta mahdollista. Jokainen tapaus on erilainen ja vaatii omat toimintamallinsa. Työntekijöiden perhetilanteet ovat erilaisia, samoin työpaikat, joissa he työskentelevät. Esimiehillä on erilainen mahdollisuus vaikuttaa työn ja perhe-elämän yhdistämiseen.     Perheellisiä työntekijöitä ei voida nähdä erityisryhmänä, vaan tasa-arvoinen ja oikeudenmukainen johtaminen tulee toteutua jokaisen työntekijän kohdalla. Perheelliset työntekijät ovat vain yksi osa työyhteisön moninaisuutta.
Ergonomiset työtavat työelämässä : Vaivoista Voimaksi -ergonomiaopas Ravintolamaailma Sokokselle
1962-2012 : Collegium Culinarium, CC-kilta ry : 50-vuotishistoriikki
Vastuullinen ja eettinen anniskelu : Avaimia anniskeluhenkilökunnalle
Hitaasta palvelusta huolimatta : selviä kertomuksia ravintola-alalta vuosilta 1970-2000
Perehdyttämiskansio : ravintola Manhattan Steak House Lahti
Kesätyöntekijän rekrytointi : case: Ravintola Teatteri
Viini, laulu & taustajoukot : hotelli- ja ravintolahenkilökunnan historia
Perehdytys - uuden työntekijän tullessa ensimmäiseen työvuoroon
Opinnäytetyömme oli projektityyppinen ja tuotoksena teimme kaksi perehdytysopasta omiin työpaikkoihimme uusille työntekijöille. Molemmat ravintolat sijaitsevat Helsingissä ja vertailun kohteena olevat ravintolat ovat ravintola Nokka (Royal Ravintolat Oy), joka on fine dining ruokaravintola ja ravintola Aeropoli (Restel Ravintolat Oy), joka on tapahtumaravintola. Tekijöiden oma mielenkiinnonkohde syntyi, koska Ravintola Aeropolilla ei ollut aikaisemmin perehdytysopasta uusille työntekijöille ja vuorostaan ravintola Nokassa oli manuaali, mutta uuden työntekijän ensiperehdytys puuttui. Teoriaosuus koostuu työpaikkamme organisaatioiden kuvauksista, perehdytyksen teoriasta, jossa käsitellään muun muassa perehdytyksen merkitystä, suunnittelua ja seurantaa. Teoriaosuudessa käsitellään myös palvelun laatua ravintola-alalla ja kahden erilaisen liikeidean vertailua. Opinnäytetyömme tuotoksena meillä on perehdytysoppaat uusille työntekijöille tullessa ensimmäiseen työvuoroon työpaikkoihimme.
"Vähän silleen tuntuu että jyrän alla ois, mutta onhan tuosta selvinny aina." : ravintola-alan työntekijöiden kokemuksia työhyvinvoinnista
Ulkomaalainen työvoima helsinkiläisissä hotelleissa ja niiden ravintoloissa
Opinnäytetyöni tavoitteena oli laatia perehdytyskansio Hyve & Pahe kahvila-ravintolaan uusille työntekijöille ja harjoittelijoille. Järjestelmällistä perehdyttämisaineistoa ei ole toistaiseksi ollut käytössä, vaikka kahvilassa työskentelee vuoden aikana lukuisia erilaisia harjoittelijoita ja työssäoppijoita.  Opinnäytetyöni on toiminnallinen ja sen tuloksena syntyi perehdytyskansio. Teemahaastatteluilla selvitin nykyisin noudatettavia perehdyttämiskäytänteitä sekä Hyve & Pahe kahvila-ravintolassa että Kahvila Houkutuksessa. Haastatteluun osallistuivat kahvilapäälliköt sekä molempien kahviloiden omistaja. Haastattelin myös yhtä harjoittelijaa saadakseni tietoa hänen kokemuksistaan perehdyttämisestä ja työnopastuksesta Hyve & Pahe kahvila-ravintolassa. Tutkimustuloksista selvisi, että perehdytyskansiolle on tarvetta molemmissa kahviloissa ja että perehdytyskäytännöt ovat pääosin samanlaiset. Perehdytyskansion sisällön valinnoissa otin huomioon lisäksi tekemäni osallistuvan havainnoinnin tulokset. Perehdyttämiskansio koostuu yleisistä työskentelyohjeista, kuvitetuista tuotteiden valmistusohjeista sekä videoiduista erikoiskahvien ja wokkiruokien valmistuksesta. Videoidut työtehtävät auttavat uutta tulokasta näkemään ennakkoon, miten ne hoidetaan. Videomateriaaleja on mahdollista tehdä lisää erilaisista työvaiheista. Kansiota voidaan helposti päivittää yrityksen toiminnan muuttuessa ja käyttää pohjana yrityksen muiden toimipisteiden perehdyttämisaineistoon.
Anitan baari oli nuorison ykköspaikka
Työhön perehdyttäminen : kohteena Birka Paradisen ravintolaosasto
"Ne syö ja juo ihan normaalisti" : kehitysvammaisten asiakaspalvelu ravintola-alalla
Majoitus- ja ravitsemisalan työntekijöiden työehtosopimus 1.10.2007-31.3.2010
Ravintolahenkilökunnan lounasruoan ravitsemuksellinen laatu ja ruokailun kehittäminen
Koillis-Lapin naisravintolatyöntekijä : tutkimus Koillis-Lapin naisravintolatyöntekijän kohtaamista vajaakuntoistavista tekijöistä työehtojen ja bodyn muuttuessa
Perehdytysopas ravintola Pisa Cucina Italianan henkilökunnalle
Ravintolan ulkomaalainen työntekijä
Fine dining-ravintoloiden keittiötyöntekijöiden työmotivaatio
Eroavaisuudet esimiehen ja työntekijän motivaatiokäsityksissä
Perehdyttäminen osaamisen kehittämisen tukena : case : Perehdyttämisopas Hyve & Pahe kahvila-ravintolaan
Henkilökunnan sitoutumiseen ja vaihtuvuuteen vaikuttavia tekijöitä : case: Helsingin SK ravintolat
Peilipallopää
Lisämyynti : case: Ravintola Santa Fé, Lahti
Perehdytysopas
Perehdyttämisen kehittäminen : Ravintola Maruseki
Suurtalouskokkina pääkaupunkiseudulla   : Catering-alan ammattitaitovaatimukset muutoksessa
Uusi tupakkalaki - suojelee ravintolatyöntekijöitä ja asiakkaita
Sitoutuminen, sitouttaminen ja työtyytyväisyys : tapaustutkimus pikaruokaravintolasta
Perinteitä kunnioittaen
Ikäjohtaminen ravintola-alalla : seniorit voimavarana?
Tamperelaisten hotelli- ja ravintola-alan työntekijöiden ammatillinen järjestäytyminen
Ensiapukoulutus Viihderavintola Konstan henkilökunnalle
Opinnäytetyöni aiheena on kesätyöntekijöiden rekrytointi, josta käytännön esimerkki on Ravintola Teatterin rekrytointiprosessista. Aihe syntyi kysyessäni työpaikaltani eli Ravintola Teatterista toimeksiantoa opinnäytetyötäni varten vuoden 2006 alussa, jolloin esimieheni ehdotti osallistumisestani rekrytointiin, joka oli silloin ajankohtaista. Kesätyöntekijöiden rekrytointi on toistuva prosessi etenkin Teatterissa, koska se on kausiluontoinen ravintola ja asiakasmäärä kasvaa kesäisin. Näin ollen sen tutkiminen ja kehittäminen on hyödyllistä.    Tutkimus toteutettiin helmi-maaliskuussa 2007 kvalitatiivisena haastattelututkimuksena. Kaikki haastattelut olivat yksilöhaastatteluja, jotka etenivät teoriapohjan perusteella muodostettujen kysymysten mukaisesti. Haastattelukysymykset kattoivat koko Ravintola Teatterin rekrytointiprosessin. Haastatteluihin vastasivat Ravintola Teatterin neljä ravintolapäällikköä.    Tutkimuksen tuloksista selviää, että Ravintola Teatterin rekrytointiprosessista on muotoutunut käytännön kokemusten perusteella juuri Teatterissa toimiva prosessi. Teatterin prosessi etenee samoin kuin teoriapohjassa esitelty malli, mutta esimerkiksi eri vaiheiden toimintatavat ovat yksinkertaisemmat käytännössä. Prosessin toteutusta Teatterissa ei kuitenkaan suunnitella tarkasti joka vuosi. Teatterissa tulisikin kehittää toimintatapoja parhaan tuloksen eli työntekijöiden saavuttamiseksi.
Turvallisuudentunteen merkitys ravintola-alan salityöntekijöiden työhyvinvointiin.
Henkilöstön osaamistarve : Amica-ravintoloissa pääkaupunkiseudulla
Ravintola Pohjanhovin perinteiden vaikutus ravintolan imagoon työntekijänäkökulmasta
Pizzeria Napolin työhyvinvointi
Henkilöstöravintolan henkilöstön puhetta hyvästä ruoasta : Haastattelututkimus
Venäläisten ja suomalaisten ravintolatyöntekijöiden kulttuurieroavaisuudet Helsingissä
Työtä tauotta
Keskimaan ruokaravintoloiden henkilöstön turvallisuus : esimerkkitilanteena uhkaava asiakas
Työyhteisön hyvinvointi ravintolassa : Case Porvoon Rosso
Majoitus- ja ravitsemisalan moduuliopetusohjelmat
Palvelumallin jalkauttaminen ravintolaan : case : Amarillo Kotka
Ammattiyhdistysliikkeen rooli ravintola-alalla työntekijän näkökulmasta
Sosiaalinen vastuu Ravintolakolmio-ryhmässä ja sen vaikutus henkilöstön sitoutumiseen
Tunturisavotat : sesonkityöläisten yhteisöllisyys ja viinan juonti
Hotelli- ja Ravintolahenkilökunnan Liitto HRHL Turun osasto 2 r.y. 50 vuotta 1934-1984
Ravintola Loppu
Ravintolan työntekijä, ammattilainen vai palvelija
Perehdyttäminen : case: perehdytyskansio Tivoli & Armas Lahteen
Tutkielman aluksi on selvitetty suomalaisen ammattiyhdistysliikkeen historiaa,  yhdistystoiminnan alkuvaikeuksia sekä sen kehittymistä nykymuotoonsa Palvelualojen Ammattiliitoksi.  Tavoitteena oli selvittää muiden kuin esimiesasemassa olevien työntekijöiden  ikärakennetta, koulutusta, työkokemusta, työsuhteen laatua ja mielipiteitä ammatillisesta järjestäytymisestä ja kuinka liitto palvelee palkka- ja edunvalvontaasioissa sekä tiedotustoiminnassa. Tavoitteena on myös selvittää, miten tarpeellisena alan työntekijät kokevat ammattiliittonsa ja mikä on liittoon kuuluvien motiivi. Taustatietoja yhdistelemällä pyrimme selvittämään, miten eri-ikäiset ovat vastanneet ja vaikuttaako työkokemuksen kesto tai ikä järjestäytymisasteeseen.  Teimme pienimuotoisen lomakekyselyn ravintolassa työskenteville. Kohteiksi valitsimme ravintolat, pikaruokapaikat ja kahvilat Länsi-Suomessa Eurassa ja Raumalla sekä pääkaupunkiseudulla Kirkkonummella. Lomakkeita jaettiin  henkilökohtaisesti ja ne myös kerättiin henkilökohtaisesti.  Tuloksia tarkastellessa huomataan alan edelleen olevan naisvaltainen. Vastauksista ilmenee, että palkat ovat edelleen matalat ravintola-alalla. Järjestäytyneitä työntekijöitä oli 60 % vastaajista. Suurin osa (57 %) vastaajista oli nuoria aikuisia,  alle 30-vuotiaita. Yli puolet (55 %) vastaajista oli tyytyväisiä ammattiliiton toimintaan.  Yhteenvetona tutkimuksesta voidaan sanoa, että ammattiliitolla olisi mahdollisuus  saada uusia potentiaalisia jäseniä riveihinsä lisäämällä tiedotustaan ja olemalla enemmän esillä.
Miksi tarjoilijat ovat yleisimmin naisia ja kokit miehiä?
Tämän opinnäytetyön tavoitteena on selvittää, miten ravintolan salityöntekijät kokevat iloisuuden vaatimuksen työssään. Tutkimus on toimeksianto pääkaupunkiseudulla sijaitsevalta teemaravintolalta. Tässä tutkimuksessa selvitetään myös sitä, mikä edistää iloista palvelua, ja milloin iloinen palvelu on helppoa tai vaikeaa. Tutkimuksen tarkoitus on myös saada selville, minkälaisissa tilanteissa iloisuudesta on työntekijöiden mielestä mahdollista luopua. Lisäksi tutkimus käsittelee työn iloa ja sen yhteyttä asiakaspalvelussa näytettyyn iloon.    Vaikka työtunteita on tutkittu jonkin verran, iloisuuden vaatimusta ravintola-alalla on tutkittu hyvin vähän. Iloisuutta pidetään kuitenkin palvelussa itsestään selvänä. Aihe on ajankohtainen, koska työtunteiden tutkiminen osana työhyvinvointia on kasvussa.    Tutkimus toteutettiin haastattelututkimuksena syksyllä 2010. Haastattelut suoritettiin teemahaastatteluina kaikille niille yrityksen salityöntekijöille, joilla oli riittävästi työkokemusta kyseisestä yrityksestä. Haastatteluita toteutettiin yhteensä kuusi.    Tutkimuksessa selvisi, etteivät työntekijät koe iloisuuden vaatimusta erityisen kielteisenä asiana. Myöskään vaatimuksesta aiheutuvaa tunnetyötä ei koettu rasittavana. Kuitenkin ajoittainen tunteiden ristiriitaisuus koettiin kuluttavana. Pääasiassa vastaajat uskoivat, että palvelualoille hakeutuu tietyn tyyppisiä ihmisiä. Tällaisia ihmisiä pidettiin ulospäin suuntautuneina ja sosiaalisina. Sen vuoksi tunnetyötä ei pidetty erityisen vaikeana, vaan se nähtiin osana työtä.    Vaikka itse tunnetyötä ei koeta vaikeana, tutkimuksessa ilmeni, että on myös olemassa palvelutilanteita, joissa iloisuudesta voidaan luopua. Nämä tilanteet koetaan yleensä kielteisinä, mutta iloton ja vähäeleinen palvelu saattaa olla myös asiakkaan toive.     Tuloksia ei voida sellaisenaan yleistää koko ravintola-alalle, silti tutkimuksen teoria ja tutkimusmenetelmät voidaan. Esimerkiksi tunnetyötä tehdään kaikissa palvelualan töissä, ja ravintola-alalla iloisuus on vaatimus. Lisäksi kaikilla asiakaspalvelualoilla asiakkaan rooli palvelutilanteen onnistumiseksi korostuu.
Kausityöntekijän sitouttaminen yritykseen : case: Tammikellari - Naantalin kylpylä
Paikallinen sopiminen hotelli- ja ravintola-alalla
Ravintolatyöntekijöiden- ja asiakkaiden väliset konfliktitilanteet : tapaustutkimus helsinkiläisestä ravintolasta
Perehdytyskansion laatiminen : Sataman Helmet Oy
Tutkimuksella haluttiin selvittää uusien työntekijöiden perehdyttämisen tilanne tällä hetkellä Amican henkilöstöravintoloissa. Esimiehille suunnatun selvityksen avulla oli tarkoitus kerätä tietoa perehdyttämisen toteuttamistasosta, kehittämistarpeesta ja perehdyttämisen arvioiduista vaikutuksista. Kohderyhmäksi valittiin henkilöstöravintoloiden ravintolapäälliköt ja aineiston keruussa käytettiin strukturoitua lomaketta. Lomakkeissa käytettiin monivalintakysymyksiä, joista vastaaja valitsi yhden lähinnä omaa mielipidettä vastaavan vaihtoehdon. Henkilöstöravintolat valittiin satunnaisotannalla Uudenmaan alueelta ja otokseen osuneet ravintolat kuvaavat varsin kattavasti erilaisia henkilöstöravintolatyyppejä. Ravintolapäälliköille kyselylomakkeita lähetettiin 110 kpl ja niitä palautettiin 54 kpl joten vastausprosentiksi tuli 49,1%. Yleisesti perehdyttämiseen ja sen merkitykseen suhtauduttiin myönteisesti. Ravintolapäälliköiden mielestä tulokkaiden saama perehdytys oli riittävää ja hyvin järjestettyä. Uudelle henkilöstölle tulisi antaa kokonaisvaltainen kuva yrityksestä ja sen toiminnasta ennen varsinaisen työn aloittamista. Työnopastukseen tulisi varata riittävästi aikaa, jotta työntekijä hallitsee tehtävän ja on valmis työskentelemään itsenäisesti. Työn opastukseen tulisi sisältyä myös työturvallisuusasioiden opettaminen.
Ammatillinen osaaminen ja sen kehittäminen ravintolatyössä  Case: PKO ravintola Torero
Tiivistelmä.
SHR-uutiset
Ikinuoret eläkkeensaajat ry : kronikka vuosilta 1983-2008
Tämän opinnäytetyön toimeksiantaja on Kotipizza Oyj Lielahti. Työn aihe on perehdytysopas. Opinnäytetyötäni varten tein kvalitatiivisen eli laadullisen tutkimuksen perehdyttämisestä Lielahden Kotipizza-myymälässä ja tavoitteenani oli parantaa myymälän perehdytyskäytäntöjä. Perehdyttämisessä tulee ottaa monta asiaa huomioon, jotta se hoidettaisiin yrityksessä laillisesti ja oikein. Perehdyttäminen vaatii yritykseltä aikaa ja resursseja, jonka vuoksi perehdyttäminen on toteutettava tehokkaasti. Opinnäytetyön alussa esitän tutkimuksen taustatietoja sekä esittelen yrityksen. Opinnäytetyön teoriaosuus kertoo perehdyttämisestä, perehdyttämisen vaiheista, tarkoituksesta, merkityksestä ja menetelmistä. Esittelen myös käyttämäni tutkimusmenetelmän tapaustutkimuksen sekä kerron tiedonkeruumenetelmästäni, eli haastattelusta. Haastattelua varten suunnittelin haastattelulomakkeen, jotta haastattelut sujuisivat suunnitelmien mukaisesti ja saisin tutkimustani varten tarpeellisia tietoja, näkökulmia ja kokemuksia. Haastattelin nykyisiä ja entisiä kollegoja Kotipitsa-myymälässä. Opinnäytetyön lopusta löytyy haastattelujen analyysi sekä johtopäätökset. Teoriaosuuden, tutkimuksen ja analysoinnin jälkeen perehdytysopas oli helposti koottavissa, ja se sisältää kaiken tarpeellisen tiedon, jonka avulla työntekijöitä voidaan perehdyttää työhön ja, jota uusi työntekijä tarvitsee jokapäiväisessä työskentelyssään  Lielahden Kotipitsa myymälässä.
Ravintolatyöntekijöiden kohtaamia väkivaltatilanteita : case kolme anniskeluravintolaa
Sofia : sodexolaisten oma lehti
Tarjoilijoiden työpaikkakoulutus : vastaako tarjonta tarvetta
Ikääntyvä työntekijä ravintola-alalla
Perehdyttämisen arviointi ravintola Rosso Joensuussa
Keittiössä on käytettävissä erilaisia kuormituksen ja riskin arvioinnin mittausmenetelmiä. Riskinarvioinnilla tarkoitetaan työssä esiintyvien vaarojen tunnistamista. Riskin suuruus muodostuu vaaratilanteiden mahdollisista seurauksista ja niiden esiintyneisyyden todennäköisyydestä. Kuormituksella tarkoitetaan ihmisen fyysisten ja psyykkisten ominaisuuksien käyttöä työssä ja työprosesseissa. Opinnäytetyön tavoitteena oli ravintola Solinan keittiön tilojen toimivuuden ja ergonomisten haittojen kartoittaminen sekä niihin kohdistuvien parannusehdotusten esilletuominen. Opinnäytetyö on tyypiltään laadullinen, ja se sisältää kvalitatiivisia menetelmiä. Menetelmänä käytettiin havainnointia, teemahaastatteluja sekä työpisteiden valokuvaamista. Tuloksista kävi ilmi että työntekijät kokivat lämpötilan vaihtelua, siihen voidaan osittain vaikuttaa. Kahvitukset tulisi järjestää mahdollisimman lähellä keittiötä, jolloin siirtymiset paikasta toiseen eivät kuormittaisi. Säädettäviä työtasoja tulisi olla enemmän, tuotteet tulisi sijoittaa rystytason ja hartiatason välille ja toimistotilan näyttöpäätetyöpiste täytyisi uudistaa. Keittiössä toimenpiteitä vaatisi vihannesleikkurin terien uusiminen ja lattiakaivojen suojaritilöiden huoltaminen. Lounasaikaan ravintolasalin ruuhkaa voitaisiin helpottaa muuttamalla linjastojen suuntaa. Jätteiden lajitteluun ehdotettiin pienempiä bioastioita ja lastauslaiturin portaiden korjausta.
Hyvinvointipäivä
Ruokapalveluhenkilöstön osaamistarpeet ja osaamisen tunnistaminen: Case: Joensuun kaupungin ravintopalvelut
Tiivistelmä.
Tutut yliopistokasvot : tässä on Aila Fellistä
Muutosjohtaminen : keskijohdon näkökulmia yritysmyynnin jälkeiseen muutokseen : Case:Turun Oopperaravintolat Oy
Opinnäytetyö käsittelee Turun Oopperaravintolat Oy:n ravintola- ja vuoropäälliköiden työtehtävien muuttumista, kun yritys itsenäistyi omaksi yrityksekseen SK Entertainment Group Oy:n alaisuudesta keväällä 2011. Aihe on vieläkin ajankohtainen, vaikka itse yritysostosta on jo pari vuotta aikaa, koska etenkin ravintola-alalla muutoksia tapahtuu jatkuvasti, eikä sitä kyseisessä organisaatiossa ole aikaisemmin tutkittu. Opinnäytetyössä selvitetään teemahaastattelun avulla muutokseen vaikuttaneita asioita, itse muutoksen läpivientiä ja sen jälkeistä uusien toimintatapojen sisäistämistä. Muutosjohtamisen merkitys on nykyorganisaatiolle elintärkeä. Alituiseen kiristyvässä kilpailutilanteessa muutosten tulee olla tehokkaita sekä ajallisesti että rahallisesti. Työn teoriaosuudessa keskitytään avaamaan lukijalle lähemmin muutosjohtamista käsitteenä, muutosvastarintaa ja miten muutosta tulisi johtaa ja suunnitella parhaimman mahdollisen lopputuloksen saavuttamiseksi. Teemahaastattelussa haastateltiin seitsemää esimiestä, jotka ovat olleet molempien organisaatioiden palveluksessa. Haastattelun tuloksista voidaan todeta, että muutos sujui ilman suurempia vastoinkäymisiä, eikä muutosvastarintaa esiintynyt. Informaation jakaminen sekä sisäinen viestintä parani huomattavasti yrityskaupan myötä.
Vuokratyövoiman käytön vaikutus ravintolan henkilökuntaan
Ravintolatyön ergonomia ja apuvälineet
Perehdyttämisopas Ravintola Paltamon Sydämeen
Aromi-lehti : suurkeittiö & ravintola
Tilapäisen työvoiman käyttö ravintoloissa
Baaritarjoilijan ammattitaito ja tulevaisuuden haasteet
Opinnäytetyön tavoitteena on tutkia ravintolatyöntekijöiden käsityksiä työmoraalista. Mitä asioita työmoraaliin liitetään? Millaista on hyvä ja huono työmoraali ja mitkä asiat niihin vaikuttavat?    Työmoraalilla tarkoitetaan yhteistä sopimusta siitä, mille periaatteille yhteinen toiminta rakennetaan. Siihen liittyvät läheisesti muun muassa yleisen moraalin, sitoutumisen ja motivaation käsitteet. Työmoraalia avataan moraalikäsitteiden ja -teorioiden kautta. Moraali on pitkälti kotoa ja koulussa opittua, uskonnon ja kulttuurin sanelema tapa käyttäytyä.     Tärkeänä vaikuttimena työmoraaliin on tutkimusten mukaan henkilön sitoutuminen. Sitoutuminen viittaa psykologiseen siteeseen, joka sitoo ihmisen eri kohteisiin eri voimakkuuksilla. Sitoutumiseen vaikuttaa ihmisen tunnetilat, mielipiteet ja asenteet. Työmotivaatio- ja työmoraali –käsitteitä käytetään toistensa synonyymeinä. Käsitteet tulisi kuitenkin erottaa kahdeksi eri käsitteeksi, jotka vaikuttavat toinen toisiinsa. Työmotivaation vaikutusta työmoraaliin pohditaan tämän työn viitekehyksen lopussa.    Kyseessä on laadullinen tutkimus, jonka aineisto on kerätty teemahaastatteluilla. Teemahaastattelut on toteutettu yksilöhaastatteluina, joita oli yhteensä 10. Analyysimenetelmänä on käytetty teema-analyysia. Tutkimus on toteutettu keväällä 2010.    Haastatellut ravintolatyöntekijät pitivät tärkeinä työmoraaliin liittyvinä asioina sääntöjen noudattamisen. Kirjalliset sopimukset ja velvollisuudet liitettiin myös vahvasti työmoraaliin. Vastauksista kävi ilmi, että työmoraalin käsitys ei eronnut niin kovin yleisestä moraalin käsityksestä, vaan niitä peilattiin usein toisiinsa. Vastaajat kokivat, että arvot ja asenteet ovat myös osa työmoraalia ja vaikuttavat siihen. Ne vaikuttavat haluun tehdä työtä ja kehittyä siinä mitä tekee, sekä haluun kehittää yrityksen liiketoimintaa. Työmoraaliin vaikuttaa ensisijaisesti kasvatus, mutta myös esimiesten toiminnalla oli haastateltavien mielestä suuri vaikutus työmoraaliin. Työilmapiirin katsottiin myös vaikuttavan työmoraaliin. Kaikki haastateltavat pitivät omaa työmoraaliaan hyvänä, vaikka näkivät alalla yleisesti ottaen ongelmia työmoraalissa sekä sitoutumisessa. Ravintola-alaa pidettiin kauttakulku-alana, huolimatta siitä, että oli alalle kouluttaunut.
Turvallisuus ravintola-alalla työntekijän kokemana : case: Kaarle XII
Tarjoilijoiden työssäjaksaminen ravintola Pohjanhovissa ja yökerho Lifessä talvisesonkina 2010–2011
Opinnäytetyön tutkimusongelma oli ravintola Rosso Joensuussa järjestettyjen uudistetun ruoka- ja viinilistan perehdyttämiskoulutusten arviointi ravintolan salihenkilökunnan mielestä. Tutkimuksella haluttiin saada esille asioita ja tilanteita, joita koulutukseen osallistunut henkilökunta haluaisi kehittää. Tutkimukseen osallistui ravintolan salihenkilökunta, sillä perehdyttämiskoulutus tukee heidän työtään myydä tuotteita asiakkaille. Tutkimus toteutettiin kyselylomakkeilla, joissa oli avoimia kysymyksiä ja monivalintakysymyksiä avoimella vaihtoehdolla. Näin tutkimukseen saatiin mielipiteitä. Lisäksi opinnäytetyöhön kuuluivat haastattelut ravintolapäällikölle ja keittiöpäällikölle. Teemahaastatteluiden aihealueet olivat ravintola Rosson historia, perehdyttämiskoulutuksen järjestäminen ja tuotekehitys. Tutkimustulokset olivat hieman ristiriitaisia, sillä henkilöstö oli ollut eri pituisen ajan ravintolassa töissä, jolloin osa henkilöstöä oli aiemmin osallistunut perehdyttämiskoulutukseen ja toisille kerta oli ensimmäinen. Henkilöstö toivoi pienempää ryhmäkokoa koulutustilaisuuteen, enemmän aikaa tilaisuuden järjestämiseen ja ruoka- ja viinikoulutuksen yhdistämistä. Varsinkin viinikoulutuksen ajankohta tuntui olleen liian myöhään listan ilmestymisen jälkeen. Toisaalta ravintola- ja keittiöpäälliköiden haastatteluista tuli ilmi, että ryhmäkokoa on mahdotonta pienentää ja aikaa lisätä resurssien puitteissa.
Syömään vai drinkille? : suomalaista ravintolakulttuuria
Työntekijän perehdytys : Olutravintola Teerenpeli
Venäläisten matkailijoiden määrä Suomessa lisääntyy koko ajan ja venäjänkielisen henkilökunnan tarve kasvaa jatkuvasti ravintola-alalla. Suomalaisten ja venäläisten ihmisten välillä syntyy erilaisia ristiriitoja ja väärinymmärryksiä johtuen kulttuurieroista ja ennakkoluuloista. Ongelmien ehkäisemiseksi ihmisten olisi hyvä nähdä ja ymmärtää mistä nämä ongelmat johtuvat ja sen kautta yhdessä yrittää parantaa työpaikan viihtyvyyttä ja rauhaa.    Tämä opinnäytetyön aihe syntyi tekijän omista henkilökohtaisista kokemuksista ravintola-alalla. Tekijä on huomannut, että kulttuurierojen esiintymisestä työpaikoilla on tehty runsaasti tutkimusta ja työpaikkakäyttäytymisestä on rakennettu teorioita, joiden avulla ihmisten käyttäytymistä voidaan paremmin selittää.  Suurimmat erot suomalaisten ja venäläisten työntekijöiden välillä löytyvät kolmella eri osa-alueella: tunteiden näyttämisessä, esimieheen ja valtaan suhtautumisessa sekä ja yhdessä vai yksin ja yhdessä olemissa ja työskentelyssä.     Opinnäytetyön tavoitteena oli selvittää pitääkö eri tutkijoiden väitteet kolmesta suurimmasta kulttuurierosta kahden kansan välillä paikkansa sekä miten venäläiset ja suomalaiset työntekijät suhtautuvat näihin kulttuurieroihin työpaikalla ja vapaa-aikana. Tutkimuksessa haluttiin myös selvittää miten venäläisten ihmisten kulttuuri työssä ja vapaa-aikana muuttuvat Suomessa ja miten he suhtautuvat muutoksiin.     Tutkimus tehtiin talvella 2010–2011 kvalitatiivisena tutkimuksena. Opinnäytetyötä varten haastateltiin neljää venäläistä ja kahta suomalaista ravintola-alalla Helsingissä työskentelevää työntekijää. Kaikki haastattelut toteutettiin teemahaasteluina. Kysymyksien teemat olivat haastateltavien kulttuurimuutokset yleensä, miten haasteltavat kokivat ja suhtautuivat kolmeen edellä mainittuun suureen kulttuurierovaisuuteen sekä sopeutuminen ja yleinen viihtyminen suomalaisessa työympäristössä.     Tutkimustulosten perusteella voidaan todeta, että venäläiset työntekijät hyväksyvät suomalaisen kulttuurin, mutta samalla he haluavat ylläpitää venäläistä kulttuuria. Venäläiset näkevät kolme suurta kulttuurieroa, mutta kokivat ne pienemmiksi kuin mihin tuloksiin tutkijat olivat tulleet. Venäjänkieliset haastateltavat haluavat menestyä ja sopeutua suomalaiseen työkulttuuriin. Positiivinen tulos oli suomalaisten haastateltavien hyvät kokemukset venäläisistä kollegoista ja vähäiset ennakkoluulot heitä kohtaan. Lisäksi oli positiivista kaikkien haastateltavien yhteinen ajatus siitä, että erilaisuus on osa ravintola-alaa ja avoimuus, ymmärrys ja joustavuus ovat avaimet hyvään ja tehokkaaseen työskentelyilmapiiriin.
Työn ja perhe-elämän yhdistäminen ravintola-alalla
Perehdyttäminen : case: Amica
Opinnäytetyön tarkoitus on osoittaa lukijalle ikääntymisen merkitys työelämässä ja selvittää mihin yli 55-vuotiaat katoavat ravintola-alan suorittavasta työstä. Opinnäytetyössä tutustutaan lisäksi eläkemahdollisuuksiin Suomessa, työvoiman käyttötapoihin, iän vaikutukseen työsuhde asioissa ja työolojen kehittämiseen. Työssä selvitetään työperäisiä terveysriskejä, joista yhtenä osa-alueena on vuorotyön vaikutus ikääntyvillä. Opinnäytetyö on kirjoituspöytätutkimus. Se ei sisällä empiiristä tutkimusta, vaan on teorian ja tutkimustulosten lisäksi lähestynyt aihetta esimerkkien, tehdyn tyky-selvityksen, haastattelujen sekä kirjoittajan pitkän työuran omien kokemuksien avulla.  Ikääntyvien työssä pitempään jaksamiseen löytyi hyviksi apuvälineiksi tyky-toiminta yhdessä työterveyshuollon kanssa ja ikäjohtaminen. Näiden tehokas käyttö vaatii kuitenkin paljon kehittämistä yrityskulttuurissa, joka ei ravintola-alalla kovin aktiivisesti keskity näihin osa-alueisiin, vaikka alamme on työvoimavaltainen.  Tyky-toiminta mahdollisuuksiin alallamme tutustutaan esimerkki yrityksen toiminnasta raportoimalla sekä tämän hetken tilanteeseen työterveyshoitajan haastattelun avulla. Työilmapiirin ja palkan merkitystä pohditaan myös suomalaisten innokkaan eläkehakuisuuden osana.   Ikäjohtaminen kuuluu kehittyneen yrityskulttuurin vankkoihin osa-alueisiin. Ravintola-ala ei tähän mennessä ole kovin aktiivisesti toteuttanut ikääntyvien huomioimista työn organisoimisessa vaan ikääntyneet ohjautuvat helposti sairaseläkkeille uupumisen takia. Alamme harrastaa ikärasismia muita aloja aikaisemmin. Jo 35-vuotias voi kokea itsensä ikääntyneeksi ja vakituisen työn saannissa voi olla vaikeuksia.  Kehittyneeseen yrityskulttuuriin kuuluu myös jatkuva kouluttaminen ja työnkierto. Vanhempien työntekijöiden kokemus ovat arvokas pääoma, joka usein häviää heidän jättäessään työyhteisön, joten yli 45-vuotiaidenkin koulutukseen kannattaa panostaa. Ihmisen kyky oppia säilyy läpi elämän. Työvoimapula uhkaa suhdanteille herkkää ravintola-alaa, joten yritysten on syytä pitää jatkossa huolta myös ikääntyvien työkunnosta.
Iloisen asiakaspalvelun vaatimus ravintolan salityössä
Työmiesten työaikaiset ruokapalvelut ja syöminen työaikana
Tervetuloa pro-joukkoomme! : perehdytysopas Golf Talman klubiravintolaan
Työhyvinvoinnin kokemuksia Tampereen Viikinkiravintola Haraldissa
Tässä opinnäytetyössä on käsitelty kausityöntekijän sitoutumista yritykseen. Tarkemmin tutkimus pohjautuu siihen, miten tilapäistyöntekijä saadaan sitoutumaan ravintolaan. Case-yrityksenä opinnäytetyössä toimii Naantalin Kylpylässä sijaitseva ravintola Tammikellari. Naantalin Kylpylä on osa Sunborn Saga konsernia. Opinnäytetyön tavoitteena on ollut löytää kohdeyrityksessä työnantajan tarpeen mukaan työskentelevien työntekijöiden kohdalla tekijöitä, jotka sitouttavat työntekijöitä työpaikkaan.  Opinnäytetyössä on tutkittu esimiestyön, perehdyttämisen sekä motivoinnin ja palkitsemisen merkitystä tilapäistyöntekijän työpaikkaan sitoutumiseen. Tutkimusmetodeina on käytetty tilapäistyöntekijöiden haastatteluita. Tilapäistyöntekijät ovat konsernin omia sekä henkilöstövuokrausfirman työntekijöitä. Haastattelujen lisäksi tutkimusta tukee opinnäytetyön tekijän kohdeyrityksessä hankittuun työkokemukseen perustuva havainnointi. Kehittämisehdotukset on laadittu tilapäistyöntekijöiden haastattelutulosten sekä omien havaintojen perusteella.  Sitoutumista on pohdittu yleisesti Naantalin Kylpylän ravintola-osastojen tasolla, mutta erityisesti opinnäytetyössä painottuu ravintola Tammikellarin toiminta. Kehittämisen mahdollisuuksia löytyi eniten perehdyttämisestä Naantalin Kylpylän toimintaan kokonaisuudessaan. Lisäksi esimiesten antama palaute alaisille sekä motivointi koettiin puutteelliseksi.
Mistä on hyvät à la carte tarjoilijat tehty?
Kenttäkoulutussuunnitelma Ravintolakolmio-ryhmälle
Kokki vai tarjoilija - nuorten ammatilliseen suuntautumiseen ohjaavat tekijät Helsingin palvelualojen oppilaitoksessa
Lepoaikojen toteutuminen hotelli- ja ravintola-alalla
Ravintolatyöntekijöiden työhyvinvointi ja henkinen kuormittuminen
Tiivistelmä
Perehdyttämissuunnitelma BW-Restaurants Oy:lle
Fine dining -ravintoloiden keittiötyöntekijöiden työmotivaatio
Opinnäytetyön aihe on Perehdyttämissuunnitelman luominen BW-Restaurants Oy:lle. Toimeksiantajayritys on vuonna 2009 perustettu, tällä hetkellä kolmen ravintolan kokoonpano. Ravintoloiden liikeideana on tarjota ainutlaatuista ruokaa uniikin palveluprosessin saattamana. Kaikki ravintolat sijaitsevat Helsingin keskustassa. Pääasiallisena yhteyshenkilönä oli yrityksen henkilöstöpäällikkö Tiina Riippi ja mukana ideoimassa keskeisistä asioista perehdyttämisen suhteen olivat kaikkien ravintoloiden ravintolapäälliköt.    Opinnäytetyön tavoitteena on luoda työkalu yrityksen ravintoloiden esimiesten avuksi uuden työntekijän perehdyttämiseen. Perehdyttämissuunnitelman tavoitteena on toimia apuna siten, että se on ohjenuorana perehdyttämisen aikataulutuksessa ja keskeisten asioiden muistilistana perehdyttäjälle. Sitä apuna käyttäen perehdyttämisestä pyritään saamaan tasalaatuista, selkeää ja tehokasta. Perehdyttämissuunnitelma on osa yrityksen perehdyttämisen kokonaisuutta ja sen tavoitteena on olla tukevana osa yrityksen aikaisempaa perehdyttämismallia. Se on rajattu koskevaksi yrityksen salitoimintaan saapuvia uusia työntekijöitä.     Opinnäytetyön ja perehdyttämissuunnitelman tekemiseen tiedonkeruumenetelmiä olivat perehdyttämisen ja henkilöstöjohtamisesta löytyneisiin artikkelien ja kirjojen lukeminen, aikaisempiin vastaaviin töihin tutustuminen. Perehdyttämissuunnitelman tekemiseen apuna käytettiin kirjoittajien omia kokemuksia ravintoloiden toiminnasta ja ravintolapäälliköiden kanssa käytyjen keskustelujen dokumentointi ja niiden avulla työn kehittäminen.    Perehdyttämissuunnitelma valmistui maaliskuussa 2013. Valmis työ täytti sille asetetut tavoitteet kaikkien kohderyhmien osalta. Se tulee olemaan osana yrityksen perehdyttämistä ja se on käytännöllinen apuväline esimiehille uusien työntekijöiden saapuessa. Jatkotoimenpiteenä on, että työn avulla tullaan kertomaan yrityksen esimiehille perehdyttämisestä yleisesti ja koko työ tulee tallentumaan paperisena kuin sähköisenä kaikkien toimipisteiden käyttöön.
Seurahuoneen henkilökuntaa ulkorappusilla 1940-luvulla
Kertomukset koottu Pamelat ja Pavet PAM - hotelli- ja ravintola-alan Tampereen osasto ry 705:n eläkeläiskerhossa. - Kertomukset rajoittuvat lähinnä Tampereen alueelle Pirkanmaalle, tapahtumia myös muualta Suomesta ja laivoilta.
Tutkimus henkilöstöravintoloiden työntekijöiden työajan käytöstä
