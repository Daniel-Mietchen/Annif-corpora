http://www.yso.fi/onto/yso/p26004 betonielementit
betonielementit betonielementit
Rakennesuunnittelun piirustusohje
Betonielementtien CE-merkintä ja sisäinen laadunvalvonta
Tiivistelmä.
Tiivistelmä: Kerrostalotyömaan kosteudenhallinnan parantaminen. Insinöörityön tavoitteena oli etsiä keinoja kerrostalotyömaiden kosteudenhallinnan tehostamiseksi. Työ rajattiin koskemaan betonirunkoisia asuinkerrostaloja. Tietoja kerättiin aihepiiriin liittyvästä kirjallisuudesta sekä haastattelemalla Skanskan takuutyöhenkilöä ja asuinkerrostalotyömaan vastaavaa työnjohtajaa.   Tutkimusmateriaalin pohjalta työssä käsiteltiin kosteuden esiintymiseen ja siirtymiseen   vaikuttavat ilmiöt sekä niiden vaikutuksien aiheuttamat haitat rakennukselle. Lisäksi työssä   perehdyttiin tyypillisiin rakennusosien kosteusteknisiin riskipaikkoihin, joissa ongelmia oli   ilmennyt. Työssä kuvattiin myös kosteudenhallinnan työmaaprosessi sekä siihen liittyvät   toimenpiteet suojauksen, mittauksien ja kuivatuksen periaatteista.   Työn tarkoituksena oli saada tarkastuslistat jokaisesta rakennusosasta, jotta kosteus- ja   vesivuotojen kannalta kriittisimmät paikat osattaisiin tarkastaa työmaatoteutuksen yhteydessä. Tarkastuslistojen on tarkoitus toimia työpäällikön palaverien seurantatyökaluina   kriittisten kosteus- ja vesivuotopaikkojen oikein tekemisen varmentamisessa. Työn ohella   oli tarkoitus perehtyä myös kosteudenhallintasuunnitelmaan sekä sen mahdolliseen kehittämiseen.   Työssä käsiteltyjen aiheiden pohjalta laadittiin kriittisten paikkojen tarkastuslista kuudesta   rakennusosasta. Listat integroitiin osaksi kosteudenhallintasuunnitelmaa, joka päivitettiin   vastaamaan paremmin työmaatoimihenkilöiden tarpeita. Lisäksi laadittiin ehdotus pakollisesta verkkokurssista, jossa kuvattaisiin kosteudenhallinta Skanskan toimintajärjestelmän   mukaan.
Tämän opinnäytetyön tarkoituksena oli toteuttaa Asunto Oy Turun Kehräämön elementtisuunnittelu. Työssä käsitellään esimerkkikohteessa käytettyjä elementtiratkaisuja. Lisäksi työssä perehdytään elementtisuunnitteluprosessin vaiheisiin ja yleisiin suunnitteluohjeisiin. Betonielementtejä on käytetty talonrakennuksessa jo yli puolen vuosisataa. Nykyisestä uudisrakentamisesta noin kolmasosa rungorakenteista ja 15 % julkisivuista rakennetaan betonielementeistä. Elementtien yleistä käyttöä puoltaa mm. rakennusajan lyheneminen, parempi rakentamisen tuottavuus ja laatu sekä materiaali- ja kustannustehokkuus. Myös vakioidut BES- ja Runko-BES-järjestelmät luovat raamit elementtisuunnittelulle. Elementtisuunnittelu voidaan karkeasti jakaa kahteen vaiheeseen, tarjouslaskenta- ja toteutusvaiheeseen. Tarjouslaskentavaiheessa rakennesuunnittelija laatii tyyppielemettipiirustukset kohteen peruselementeistä kuvaamaan keskimääräistä materiaalimenekkiä ja vaativuusastetta. Tyyppipiirustuksiin voidaan vielä tehdä tilaajan tai rakennuttajan haluamia muutoksia. Toteutusvaiheessa elementtisuunnittelijan tehtävänä on laatia jokaisesta erilaisesta elementistä selkeät ja yksiselitteiset valmistuspiirustukset, joissa esitetään kaikki tarvittava tieto valmistusta varten, kuten mitat, aukot, varusteet ja raudoitus. Valmistuspiirustusten lisäksi elementtisuunnittelija laatii elementtikaaviot taso- tai julkisivukaavioina, joista ilmenee elementin sijainti rakennuksessa, elementin tunnus ja mitat. Lisäksi elementtisuunnittelija tekee tartuntakaaviot eli mittapiirustukset paikallavalurakenteisiin tulevista tartunnoista. Elementtisuunnittelussa tärkeintä on sujuva yhteistyö muiden osapuolten kanssa. Lähtötietojen puuttuminen tai epämääräisyys viivästyttää suunnitteluaikataulua, mikä vaikuttaa lopulta koko rakennusaikatauluun.
Kerrostalotyömaan kosteudenhallinnan parantaminen
EPS-betonielementtirakentaminen pientalokohteessa
Betoni- ja teräselementtien turvallinen asennus : Suunnittelu ja toteutus
Tiivistelmä: Ontelolaattojen kosteudenhallinnan suunnitelma. Tässä työssä tutkitaan ontelolaattojen kosteudenhallintaa sekä ohjeistetaan oikeisiin tapoihin ja esitellään uusia tapoja ennaltaehkäistä ja varmistaa kuivuminen.  Työn tarkoituksena on tehdä suunnitelma, jolla voidaan todistaa työmaan toiminta ontelolaattojen kuivuuden varmistamiseksi. Suunnitelmassa on myös valmiita ohjeita työmaita   helpottamaan.   Tässä työssä perehdyttiin onteloiden porauksien toteutukseen ja suunnitteluun työmailla   tällä hetkellä ja niiden parantamiseen, sekä valvontaan. Porauksien kartoittamisen ja   suunnitelman jälkeen vertailtiin kustannusten kautta parasta tapaa varmistaa onteloiden   kosteuden poisto.
Betonisandwich-julkisivut, korjausvaihtoehtojen vertailua
Tietomallintamisen hyödyntäminen betonielementtitoimitusten projektinhallinnassa
Tämän opinnäytetyön toimeksiantajana on toiminut VaBe Oy. Opinnäytetyön tavoitteena oli helpottaa myynti- ja tuotannonsuunnittelutyötä elementtitehtaalla selvittämällä betonielementtien valmistukseen käytettyä keskimääräistä aikaa. Työ rajattiin koskemaan väliseinä-, sisäkuori- ja sokkelielementtejä. Opinnäytetyön teoriaosuudessa käytiin läpi elementtirakentamisen syntyminen ja kehittyminen 1950-luvulta 1970-luvulle. Käytössä olevat tuotantoprosessit ja valmistusmenetelmät kerrottiin omien kokemusten ja tehtaan sisäisen materiaalin perusteella. Työmenekkejä on selvitetty kaksi viikkoa kestävän tutkimuksen avulla. Tutkimuksessa tarkkailtiin jokaisen elementin tekemiseen käytettyä aikaa. Tulokseksi saatiin työmenekit jokaiselle tarkastellulle elementtityypille. Tutkimuksessa nousi esiin myös hidastavia työvaiheita, joihin etsittiin ratkaisuja. Kehitysehdotukseksi annettiin uuden kiertomuottilinjaston hankkiminen, urakkaporukoiden perustaminen, ja varastomiehen palkkaaminen. Opinnäytetyötä varten tehtiin suunnitelman sisältävä ehdotus uuden kiertomuottilinjan käytöstä.
Betoni- ja teräselementtien turvallinen asennus : suunnittelu ja toteutus
Betonirakenteisen välipohjan tuotantotapavertailu
Valmisosarakentaminen : I.
Paikallavalurungon raudoituksen laskeminen FEM-Design 14 -ohjelmalla
Betonielementtien toimitusketjun hallinta
Ontelolaatan mitoitusmenetelmät standardien mukaan
Kuorilaatan ja liittorakenteen rakenneratkaisujen kehittäminen eurokoodimitoitukseen soveltuvaksi
Elementti- ja paikallavalurakentamisen kustannusvertailu
Betonielementtirakenteisen pientalon detaljikirjaston luominen
Betonielementtitalon arvokorjaus
Betonielementtituotannon omavalvonta ja CE-merkintä tuotantoa aloittavassa tehtaassa
Tässä opinnäytetyössä tarkasteltiin Suomalaisten asuinkerrostalojen ulkoseinärakenteiden kehitystä 1940-luvulta tähän päivään sekä selvitettiin yleisimpänä rakenteena olevien betonijulkisivujen vaurioita aiheuttavat tekijät. Työn tarkoituksena oli koota työn tekijälle itselleen tiivis ja helppolukuinen tietopaketti asuinkerrostalojen rungon ja ulkoseinien kehityksestä sekä luoda teoriapohja betonijulkisivujen turmeltumisen ja vaurioitumisen aiheuttajista ja vaurioiden ilmenemismuodoista. Osana opinnäytetyötä oli tutustua Tampereen Tesoman sekä Lentävänniemen kaupunginosiin 1960–1970-luvuilla rakennettuihin asuinkerrostaloihin sekä arvioida julkisivujen kuntoa silmämääräisesti.    Iso osa Suomessa käytössä olevista asuinkerrostaloista on rakennettu 1960–1990-lukujen aikana. 1960-luvulta lähtien yleistynyt betonisandwich-rakenteisten elementtien käyttö ulkoseinärakenteena kasvoi nopeasti ensimmäisten kokeilujen jälkeen, eikä rakenteiden pitkäaikaista toimivuutta Suomen ilmasto-olosuhteissa aluksi ehditty testaamaan. Sandwich-elementin rakenteeseen on tehty useita parannuksia, joista merkittävimmät tehtiin vuosien 1960–1975 aikana.    Teoriassa 1960–1970-luvuilla rakennettujen alkuperäisessä tilassa olevien betonijulkisivujen pitäisi olla kohtuullisen huonossa kunnossa. Tutustumiskohteisiini oli tehty julkisivujen elastisten elementtisaumojen uusintaa sekä julkisivun uudelleenmaalausta, mutta oli myös kohteita joihin ei oltu saamieni tietojen perusteella tehty julkisivujen ulkoseinärakenteisiin kohdistuvia parannuksia.  Pienen tutustumiskäynnin perusteella tehdyn tarkastelun perusteella näkyvät vauriot osoittautuivat oletettua pienemmiksi.  Julkisivujen kunnon perusteelliseen selvitykseen suosittelen jatkotutkimuksia.
Ontelolaattojen ontelovedet
Kevyt puuvuori -elementtijärjestelmän kiinnitysjärjestelmä : kiinnitys betonisandwich-elementtiin
Betonielementtirakentaminen kerrostalokohteessa
AKO-kevytsorabetonisen seinäelementin käyttö asuntokohteessa
Betonielementtien mallinnusohjeita
Tietomallin käyttö rakentamisessa nopeuttaa tiedon kulkua, helpottaa eri osapuolten välistä yhteistyötä sekä parantaa suunnittelun tarkkuutta ja havainnollisuutta. Kolmiulotteinen mallintaminen Tekla Structures -ohjelmalla mahdollistaa haastavienkin rakenteiden suunnittelun hyvin yksityiskohtaisesti. Tietomalli sisältää kaiken informaation kohteesta, mikä on helppo jakaa eteenpäin. Useimmat kerrostalot rakennetaan nykypäivänä suurimmaksi osaksi betonielementeistä. Elementtirakentaminen säästää aikaa ja kustannuksia, ja vakioiduissa olosuhteissa valmistettujen betonielementtien laadunhallinta on helppoa. Opinnäytetyön tavoitteena oli tehdä mallinnusohjeita betonielementeistä. Ohjeet opastavat välivaiheittain, miten parvekelaatta-, massiivilaatta-, hissikuilu- ja hissin yläkuppielementti voidaan mallintaa Tekla Structures -ohjelmalla. Ohjeita on kaksi versiota: yksityiskohtainen sekä tiivistelmä. Ohjeet tulevat olemaan kaikkien Sweco Finland Oy:n työntekijöiden käytettävissä yrityksen intranetsivuilla.
Tekla Structures mallinnusohjelman ja RFEM 3D-laskentaohjelman yhteistyö
Tässä opinnäytetyössä käsiteltiin tuoteidean Kevyt Puuvuori-elementtijärjestelmän kiinnitysjärjestelmää ja elementtien kiinnittämistä betonisandwich-elementtiin. Kevyt Puuvuori-elementtijärjestelmä on Tampereen ammattikorkeakoulun opiskelijan Jukka-Pekka Katajan kehittelemä tuoteidea. Työn ensimmäisissä kappaleissa käsiteltiin Kevyt Puuvuori-elementtijärjestelmä. Kappaleissa selvitetään elementin rakenne ja sen toiminta.  Seuraavaksi käytiin läpi betonisandwich-elementin rakenne. Työssä käsiteltiin rakenne nykypäivänä ja eri vuosikymmeninä. Tekstissä pohditaan myös rakenteen vaihteluiden vaikutusta ulkokuoreen kiinnittämisen suhteen. Työssä valittiin kaksi eri kiinnikevaihtoehtoa elementtijärjestelmän kiinnittämiseen. Julkisivuankkurin ja Spike kevytelementtikiinnikkeen tekniset tiedot ja toiminta käytiin läpi ennen testaamiseen ryhtymistä. Opinnäytetyöhön kuului myös elementtien rakentaminen Tampereen ammattikorkeakoulun rakennuslaboratorion tiloissa. Elementtejä rakennettiin kaksi kappaletta kiinnikkeiden testaamista varten. Kiinnikkeiden testaaminen tapahtui Parma Oy:n Kangasalan tehtaan varastointitiloissa tarpeettomaan betoni-elementtiin. Kiinnikkeitä testattaessa huomioitiin elementin asennettavuutta kiinnikkeillä sekä kiinnittämisen nopeutta. Elementtien rakentaminen ja kiinnittämisen testaaminen antoi paljon näkökulmia Kevyt Puuvuori-elementtijärjestelmän teknisestä toiminnasta ja asennettavuudesta. Käytettäväksi kiinnikkeeksi valittiin julkisivuankkuri. Julkisivuankkuri mitoitettiin leikkaukselle ja vedolle sekä niiden yhteisvaikutukselle. Lisäksi elementin jäykistävä rakenneosa, sidevanne, mitoitettiin vedolle. Yhteenvedoksi opinnäytetyön loppuun on kirjoitettu ohje Kevyt Puuvuori-elementtijärjestelmän kiinnittämiseen. Ohjeissa on otettu huomioon kaikki tutkimus-työssä opitut asiat elementtijärjestelmän kiinnittämisestä betonisandwich-elementin ulkokuoreen.
Rakentamisen tuotantotekniikka
Massiivilaattaelementin mitoitus Strusoftin FEM-Designissa
Opinnäytetyön tarkoituksena oli mitoittaa uuden viljakuivurimallin pohjarakenteet Mepu Oy:lle. Tähän sisältyi pohjalaatan, betonisten seinäelementtien sekä teräspalkiston suunnittelu ja mitoitus. Suunnitelman pohjana toimi Mepu Oy:n vanha pienempi kuivurimalli ja mitoitukseen käytettiin Mepu Oy:n antamia teknisiä tietoja. Kuivurin siilostot, koneistot ja katto eivät kuuluneet suunnittelutehtävään vaan jäivät Mepu Oy:n suunniteltaviksi.
Tämä opinnäytetyö tehtiin Rakennuspalvelu Kokko Oy:lle. Työn tavoitteena oli luoda kattava detaljikirjasto betonielementtirakenteisiin pientaloihin, joiden seinät ovat sandwich-elementeistä, yläpohja puurakenteinen sekä välipohjan rakenteena ontelolaatta. Detaljien suunnittelussa kiinnitettiin erityisen paljon huomiota niiden toteuttamisen helppouteen ja rakenteiden toimivuuteen. Työssä luotiin detaljikirjasto autoCAD 2013 - ohjelmalla. Ratkaisujen pohjana on käytetty suomen rakentamismääräyskokoelmaa, tilaajan valmiita detaljeja sekä ideoita, elementtisuunnittelun internetsivustolta löytyviä detaljeja sekä eri materiaalivalmistajien detaljeja. Työn tuloksena syntynyttä detaljikirjastoa käytetään apuna Rakennuspalvelu Kokko Oy:n tulevien betonielementtirakenteisten kohteiden suunnittelussa.
Kerrostalon kantavan betoniseinän tuotanto- ja kustannustekijöiden vertailu
Talvibetonointi
Pystykokoojaviemärin pohjakulman betonointi välipohjassa
Betonielementtirunkojen rakentaminen talviolosuhteissa
Betonielementtirakenteisen hallin jäykistyksen suunnittelu
Paikallavaletun betonirungon ja betonielementtirungon kustannusvertailu sekä rakentamisvaiheaikataulun laatiminen
Viljakuivurin alaosan suunnittelu Mepu Oy:lle : teräs- ja betonirakenteiden mitoitus
Betonielementtien turvallinen asennus : asentajan opas
Tiivistelmä: Toimistorakennuksen rungon korotuksen toteutusvaihtoehtojen vertailu. Tämä insinöörityö tehtiin Peab Oy Etelä-Suomen talonrakentamisyksikölle. Insinöörityössä   selvitettiin eroavaisuuksia toimistotalon olemassa olevan rungon korotuksen toteutusvaihtoehdoista. Vertailuna olivat mahdollisuudet korottaa runkoa lisäkerroksilla elementti- tai   paikallavalurakenteisena. Tutkimukseen valittiin kohde, jossa molemmista rungon toteutusvaihtoehdoista oli tehty suunnitelmat, mutta se päätettiin toteuttaa elementtirakenteisena.   Selvityksen tavoitteena oli selvittää näiden toteutustapojen kustannus- ja aikataulueroja   juuri tässä kyseisessä rakennuskohteessa. Eroavaisuuksista saatua tietoa voitaisiin käyttää hyväksi muissa mahdollisissa samankaltaisissa rakennushankkeissa ja samalla se   toimii selvityksenä, kumpi toteutustapa olisi ollut mahdollisesti parempi.   Työn alussa perehdyttiin valittuun tutkimuskohteeseen. Teoriaosuudessa keskityttiin toimistorakennuksen runkoratkaisuihin ja siihen vaikuttaviin sekä tuotantoon vaikuttaviin tekijöihin. Käytännöntutkimuksessa keskityttiin toimistorakennuksen rungon korotuksen toteutustapojen vertailuun. Tuloksina saatiin menetelmien kustannus- ja aikatauluerot.   Tuloksista ilmeni, että elementtirakenteinen toteutus rungon korotusosassa oli kannattavampi vaihtoehto tässä tapauksessa. Paikallavalettuna runkotöiden kokonaiskesto olisi   ollut noin kuusi kalenteriviikkoa pidempi. Kustannusvertailuna paikallavalurunko olisi tullut   noin 17 % kalliimmaksi. Saatuja tuloksia voidaan pitää kuitenkin vain karkeana arviona,   sillä paikallavalurakenteisen menetelmän aikataulu- ja kustannustiedot ovat vain olettamuksia. Tarkka vertailu menetelmille saataisiin vain, mikäli samanlainen runko toteutettaisiin molemmilla mainituilla vaihtoehdoilla.   Tulevaisuudessa korjausrakentaminen, jossa rakennukseen halutaan lisää tilaa kaupunkien keskustoissa, tulee lisääntymään. Tällä tavoin uudisrakentamisella saadaan lisää kerrosalaa vanhoihin rakennuksiin. Tutkimuksessa saatua tietoa voidaan käyttää vastaavanlaisissa projekteissa.
Kestävän laakasäiliön voi tehdä itse
Elementtirakenteisen asuinkerrostalon elementtisuunnittelu
Pientalon betoniseinäelementtien ja anturoiden mitoitus
Kun lämpötila laskee alle viiden asteen, alkaa betonin lujuus hidastua merkittävästi, ja alle nollassa asteessa normaali betoni alkaa jäätyä. Betonin jäätyminen täytyy estää siihen asti, että betoni on saavuttanut tarvittavan lujuuden (5 MN/ mm2). Talvisaumauksen onnistumiseksi täytyy tehdä työmaalla toimenpidesuunnitelma tarvittavien hankintojen ja työmaalla tehtävien talvityövaiheiden varalta. Talvisaumaussuunnitelmassa tehdään suunnitelma tarvittavien materiaalien, kuivaus- ja lämmityskaluston sekä suojausvälineiden hankkimiseksi. Lisäksi tarvitaan toimenpidesuunnitelma betonin lujuuskehityksen varmistamiseksi talviolosuhteissa sekä tarvittavat hankinnat ja toimenpiteet työmaalla mahdollisesti sattuvien häiriöiden varalta. Yleisimmin käytettäviä lämmitys- ja kuivauskalustoja runkoasennuksessa ovat erilaiset kuumailmalämmittimet, infrapunasäteilylämmittimet, lankalämmittimet sekä lämmityskaapelit. Näistä yleisimmin käytetään kuumailmalämmittimiä ja lankalämmittimiä. Työmaalla käytettäviä suojausvälineitä ovat lämpöpeitteet, tavalliset pressut ja sääsuojat. Näistä yleisimmin käytetään lämpöpeitteitä ja pressuja. Työmaalla talvisaumauksessa yleisimmin käytettäviä saumausmateriaaleja ovat pakkasbetoni, talvilaatuinen pystysaumabetoni ja talvijuotosbetoni. Pakkasbetoni soveltuu hyvin ontelolaattojen ja seinäelementtien alapuolisiin vaakasaumavaluihin. Talvilaatuista pystysaumabetonia käytetään seinäelementtien pystysaumavaluihin. Talvijuotosbetonia käytetään yleensä pilarien ja palkkirakenteiden valuihin sekä seinäelementtien pystysaumavaluihin. Talvitöitä kerrostalon elementtien runkoasennuksessa ovat saumojen puhdistaminen lumesta ja jäästä, holvin suojaaminen pressuilla ja lämpöpeitteillä, elementtien saumojen suojaaminen laudoilla ja lämpöpeitteillä, talvilaatuisen betonimateriaalin käyttäminen sekä tarvittavan lämpötilan varmistaminen lämpötilan seurannalla, suojauksilla ja lämmityslaitteilla. Tarvittavan betonin lujuuden varmistamiseksi täytyy sauman lämpötilaa pystyä seuraamaan. Suositeltava tapa on sijoittaa termoelementtiparilankoja elementtien saumoihin, jotka yhdistettynä jatkuvatoimisiin loggereihin antavat tarvittavat tiedot saumojen lämpötilasta tasaisin väliajoin.
Laajennusosan perusmuurin toteutustapojen vertailu
Betonielementtien myynnin ja markkinoinnin kehittäminen
Kaivosten sivuvirtojen hyödyntäminen rakentamisessa
Laadunvarmistus ontelolaattatuotannossa
Tiivistelmä: Märkätilojen lattiarakenneratkaisu. Opinnäytetyö tehdään T2H Rakennus Oy:lle, joka on Pirkanmaalla ja pääkaupunkiseudulla   toimiva rakennusalan yritys. Yrityksessä on pohdittu, kuinka märkätilojen lattiarakenne   saataisiin mahdollisimman kustannustehokkaaksi ja matalaksi sekä kuivumisajat nopeiksi,   kun märkätilat on sijoitettu kaksikerroksisessa rivitalossa toiseen kerrokseen.    Opinnäytetyön tavoitteena on selvittää vaihtoehtoinen ratkaisu perinteiselle ”kololaatta ja   paksu betonivalu kaatoineen” -rakenteelle.    Tarkoituksena on vertailla mm. rakenteen toimivuutta, kustannuksia, työmenekkiä ja toteutustapaa.   Tietoja kerätään yrityksen aikaisemmista projekteista, kirjallisuudesta ja materiaalitoimittajilta. Työssä tutkitaan ontelolaattavälipohjan päälle tulevien märkätilojen lattiarakennetta.   Työssä päästään tavoitteeseen ja rakenteelle saadaan vaihtoehtoinen toimiva ratkaisu,   joka on kustannustehokkaampi toteuttaa sekä kuivumisajaltaan huomattavasti nopeampi.   Rakenteeksi valikoituu ”ontelolaatta, plaano ja ohut pintavalu” -rakenne.
Asuinkerrostalojen kehitys Suomessa : betonijulkisivujen turmeltuminen ja vaurioituminen
Piirustusasetusten mukauttaminen Tekla Structures -ohjelmassa
Betonielementtiportaiden korvaaminen teräsportailla asuinkerrostalorakentamisessa
Betonielementtien CE-merkintä
Jälkihoidon vaikutus betonin ominaisuuksiin
Tilaus-toimitusprosessin kehittäminen SV-Element OY:ssä
Opinnäytetyössä tutkitaan jälkihoitomenetelmien sekä –aineiden vaikutusta betonin ominaisuuksiin puristuslujuuden, kutistumien ja lämmönkehityksen osalta. Lisäksi pohditaan näiden todellista merkitystä nykyaikaisessa elementtiteollisuudessa. Tutkimuksessa täytetään myös standardissa SFS-EN 13369 kohdassa 4.2.1.3 annettu alkutestausvaatimus, kun käytetään jälkihoitoaineita. Tutkimus suoritettiin Rajaville Oy:n Korvenkylän tehtaan ja Oamk Oy:n rakennuslaboratorioissa kevään 2014 aikana. Tutkimuksessa sovellettiin SFS-standardien määrittämiä testausmenetelmiä muun muassa koekappaleiden säilytyksen ja koekappaleiden muodon sekä valmistustavan osalta. Puristuslujuus määritettiin 1, 2, 7, 14 ja 30 päivän ikäisenä valetuista- sekä rakennekoekappaleista. Betonin kutistumaa mitattiin erillisistä kutistumakappaleista mittatappimenetelmällä 28 vuorokauden ikään saakka. Jälkihoitomenetelmien vaikutusta pyrittiin korostamaan antamalla kappaleiden kuivua vain jälkihoidetun pinnan suuntaan sekä säilyttämällä kappaleita tuotantotiloissa. Koekappaleille annettiin näin samat kovettumisolosuhteet kuin normaalisti tuotannossa oleville betonielementeille. Tutkimuksen tuloksista voidaan päätellä, että nykyaikaisessa elementtitehtaassa, jossa valettava betonimassa on laadukasta ja tuotantotilojen olosuhteet ovat kontrolloituja, jälkihoidon vaikutus betonin ominaisuuksiin on häviävän pieni.
Elementtiasentamisen työnjohtaminen rakennustyömaalla
Betonielementtiasennuksen kustannuserittely : loppuselvityksen merkitys kustannuslaskennalle
Teräsbetonipilarin EN:n mukainen mitoitus : Robot Structural Analysis Professional 2012 - ohjelmalla
Toimistorakennuksen rungon korotuksen toteutusvaihtoehtojen vertailu
Luja-lankku-elementti
Perinteiset liuskekiviasennukset ovat monivaiheisen ja hitaan asennusprosessin vuoksi kalliita ja aikataulullisesti rakennustyömaata voimakkaasti tahdistavia. Asennustyöhön liittyy teknisiä ja laadullisia ongelmia, joita tutkittiin tässä opinnäytetyössä. Tavoitteena oli saada tutkimustyön ja uuden tuotantoteknisen innovaation yhdistämisellä alulle uusi korkealaatuinen liuskekivellä pinnoitettu teräsbetonielementtituote. Uudentyyppisen betonielementtien valmistusmenetelmän kehitystyöhön perehdyttiin selvittämällä betonin koostumus-, muodonmuutos- ja rasitusongelmia betoniteknisten lähdetietojen ja suunnitteluperusteiden perusteella.     Liuskekiviasennusten työmenetelmiä ja ongelmia tutkimalla kehitettiin uudentyyppinen tuotantotekninen valmistusmenetelmä. Tutkimustyössä perehdyttiin betonielementti-tuotteen rasitusluokan vaatimuksia vastaavan betonin ominaisuuksiin uuden valmistusmenetelmän kannalta. Liuskekivipinnoitteen ja betonirakenteen muodostaman kokonaisuuden ongelmiin ja niiden ratkaisuun perehdyttiin tuotekehitykseen pohjautuvassa tutkimustyössä. Tutkimusmenetelmänä käytettiin myös teräsbetonielementtien valmistuskokeita. Opinnäytetyön aikataulu asetti rajoja tutkimukselle, koska teräsbetonin ja liuskekiven muodostaman rakenteen perusteellisempi tutkimus kestää useita vuosia.     Tuloksia voidaan hyödyntää tutkitun teräsbetonielementtien valmistusmenetelmän toimivuuden tarkastelussa, suunniteltaessa kyseisellä menetelmällä valmistettuja pinnoitettuja betonielementtejä sekä yhteenvetona elementtivaihtoehdoista ja niiden erilaisista toteutusmenetelmistä. Pinnoitettujen teräsbetonielementtien uudentyyppistä valmistus-menetelmää ja rakenneominaisuuksia voidaan kehittää tutkimustulosten perusteella.      Opinnäytetyön avulla voidaan tehdä johtopäätökset uuden pinnoitetun teräsbetoniele-menttituotteen kehityksen, valmistuksen ja markkinoinnin jatkotoimenpiteistä. Valmiilla tuotteella saadaan merkittävä ratkaisu perinteisten liuskekiviasennusten ongelmiin, minkä vuoksi valmistusmenetelmästä on jätetty suomalainen patenttihakemus. Tuotteen saattaminen markkinoille on monivaiheinen prosessi ja se rajautuu opinnäytetyön ulkopuolelle. Tutkimustyön avulla käynnistetyssä yritystoiminnassa eri tuoteryhmät tulevat muodostamaan elementtijärjestelmän, jossa jokainen tuoteryhmä muodostaa nimeltään ja ominaisuuksiltaan kansainväliseen vientiin suunnitellun laadukkaan, suomalaisen Stonelement-betonituotteen. Opinnäytetyö sisältää salaiseksi luokiteltua aineistoa im-materiaalioikeuksien suojaamiseen perustuen. Opinnäytetyössä ovat salaisia tutkimustavat, tulokset ja johtopäätökset (luvut 7 ja 8).
Tämän opinnäytetyön tavoitteena oli tehdä betonirakenteisen kerrostalon välipohjaratkaisujen taloudellinen vertailu. Vertailtavat ratkaisut olivat ontelolaatasto kelluvalla pintalaatalla sekä paikallavalettu massiivilaatta. Vertailu toteutettiin laatimalla suoriteperusteiset kustannuslaskelmat viisikerroksiselle asuinkerrostalolle, jossa välipohjien pinta-ala oli 360 m2. Kustannustarkastelu tehtiin joulukuun 2013 hintatasossa. Työtunnin hintana sosiaalikuluineen oli tarkastelussa 30,60 €/h. Elementtien työmaahintana käytettiin 40 €/m2. Tarkastelu tehtiin arvonlisäverottomin hinnoin. Työmenekkitiedot perustuvat TALO-Ratu-kortiston menetelmäkortteihin. Ontelolaattarakenteen hinta oli 72,90 €/m2 ja paikallavalurakenteen 95,66 €/m2. Hintaero aiheutui pääosin paikallavalurakenteen korkeammasta työmenekistä. Esimerkkihankkeessa keston ero oli 13,77 työvuoroa. Ero kuivumisajassa oli 20 viikkoa. Tarkastelun perusteella suositellaan ontelolaattarakenteen käyttämistä. Työssä on kustannustarkastelun lisäksi tarkasteltu vaihtoehtojen teknisiä ominaisuuksia ja vaikutusta hankkeen aikatauluun. Ontelolaattoja käytettäessä hankkeen kokonaisrakennusaika lyhenee 20 viikkoa, jos valmistuminen riippuu välipohjien päällystettävyydestä. Ontelolaattoja käytettäessä välipohjan kuivumisaika on noin 1/3 paikallavalurakenteen vaatimasta kuivumisajasta.
CE-merkintäoikeuden hakeminen : esijännitetyt palkkielementit
Tämän opinnäytetyön tavoitteena oli selvittää Kingspan Kooltherm® -eristeen käyttöä betonielementeissä erityisesti betonielementtitehtaan ja työmaan kannalta. Lisäksi työn tavoitteena oli ohjeistaa betonielementtitehtaita erilaisissa Kingspan Kooltherm® -betonielementtien rakenneratkaisuissa.     SPU Oy:n integroituessa kesällä 2015 osaksi Kingspan Insulationia tuotevalikoima laajeni aikaisemmista polyuretaanieristeistä fenolista valmistettuihin Kingspan Kooltherm® -lämmöneristeisiin sekä Kingspan Optim-R® -tyhjiöeristeisiin. Tähän asti fenolieristeiden käyttö on ollut hyvin vähäistä Suomessa, mutta kiristyvien energiavaatimusten myötä käytön uskotaan lisääntyvän.     Työ aloitettiin tutustumalla aihepiiristä löytyvään kirjalliseen materiaaliin sekä WWW-dokumentteihin. Osana opinnäytetyötä haastateltiin kymmentä betonielementtitehtaan toimihenkilöä. Haastatteluissa selvitettiin elementtitehtaiden kokemuksia Kingspan ThermaTM -polyuretaanilämmöneristeistä. Opinnäytetyön teoriaosuudessa kerrotaan Kingspan Kooltherm® -eristeistä ja niiden tärkeimmistä ominaisuuksista, eristetyistä betonisista julkisivuelementeistä sekä betonielementtirakenteen toiminnasta jäykillä eristeillä. Haastattelut tehtiin Kingspan ThermaTM -polyuretaanilämmöneristeistä, koska Kingspan Kooltherm® -eristeistä ei ole vielä Suomessa kokemusta.     Haastattelut antoivat tärkeää ajankohtaista tietoa Kingspan Insulation Oy:lle, ja niissä ilmenneiden asioiden pohjalta on tarkoitus tulevaisuudessa optimoida Kingspan Kooltherm® -betonielementtiratkaisuja erityisesti betonielementtiteollisuutta ajatellen. Työssä selvitettiin Kingspan Kooltherm® -eristeen lämpö-, kosteus- ja paloteknisiä ominaisuuksia. Selville saatiin, että eristeet soveltuvat muun muassa P1-paloluokan rakennuksiin ja niiden alhaisen lämmönjohtavuuden ansiosta rakenteista saadaan ohuempia. Tämän opinnäytetyön pohjalta tehdään ohjekortit Kingspan Kooltherm® -elementeistä betonielementtiteollisuudelle.      Asiasanat: lämmöneriste, fenolieriste, betonisandwich-elementti, sisäkuorielementti.
Asuinkerrostalon betonisandwich-elementin kosteusteknisen toiminnan muutos lisäeristämisen yhteydessä
ARWO-Kivitalot Oy on rakentanut kivitaloja EPS-valuharkkotekniikalla ja tutkii betonielementtitekniikkaa vaihtoehtona kivitalojen rakentamiselle. Elementtejä käytetään ulkoseinien kantavana runkona. Opinnäytetyön tavoitteena oli mitoittaa heille elementtien raudoituksia ja tarkastella raudoituksen riittävyys elementin nostotilanteessa. Elementteihin mitoitettiin myös nosto-ankkurit ja niiden tarvitsemat lisäraudat. Lisäksi työssä mitoitettiin rakennuksen antura sekä piirrettiin siitä mittapiirros. Työ toteutettiin pääasiassa käsinlaskenta -periaatteella. Rakennuksesta laskettiin rakenteisiin kohdistuvat kuormitukset arkkitehtikuvien pohjalta. Kuormitusyhdistelyistä valittiin vaarallisin kuormitustapaus ja tämän perusteella mitoitettiin rakennuksen antura sekä elementit. Laskennassa käytettiin apuna Excel-taulukkolaskentaohjelmaa. Elementtien mitoituksessa käytettiin opinnäytetyön ohjaajan tekemää mitoituspohjaa. Kuormitusten laskentaperustana käytettiin RIL:n ohjeistuksia ja betoniosien mitoituskriteereinä eurokoodi 2:n mitoitusohjeita. Työn tuloksena saatiin tarvittavat raudoitukset. Tulokset osoittavat, että elementtien mitoituksessa nostotilanne muodostuu merkitseväksi tekijäksi ja saattaa lisätä tarvittavaa raudoitusta. Myös nostoankkurin tarvitsemat lisäraudat esitetään raportissa. Johtopäätöksenä voidaan todeta, että elementtien valmistuksessa kannattaisi käyttää kääntyvää elementtipöytää. Kääntyvä elementtipöytä pienentäisi huomattavasti nostotilanteen tarvitsemia raudoituksia sekä elementin että nostoankkureiden osalta.
Tiivistelmä: Betonielementtirakenteisen asuinkerrostalon talvirungon tehtäväsuunnittelu. Tämä insinöörityö toteutettiin NCC Rakennus Oy:n asuntorakentamisyksikölle. Insinöörityön tavoitteena oli tutkia ja kehittää asuinkerrostalokohteen betonielementtien asennustyötä talvioloissa. Tavoitteena oli luoda tehtäväsuunnitelma talvella tehtävästä betonielementtien asennuksesta huomioimalla talven vaikutus mm. aikatauluun, betonin valintaan,   lämmitykseen ja työturvallisuuteen. Tämän työn CASE-kohteena toimi Keravan Tervaspuu.  Työ toteutettiin seuraamalla esimerkkikohteen elementtiasennusta ja työn edistymistä.   Työssä käytettiin Rakennustieto Oy:n tietokantaa, Rudus Oy:n tarjoamaa tietoa betoneista,   internet lähteitä sekä koulun kurssitarjonnan oppimateriaaleja. Myös työmaalla tapahtuva   keskustelu ja oma pohdinta toimivat tietolähteenä tälle työlle.   Tehtäväsuunnitelma laadittiin NCC:n TESU-pohjaan, joka löytyy tämän raportin liitteistä.   Raportti itsessään muodostui myös eräänlaiseksi laajaksi tehtäväsuunnitelmaksi (kappaleet (2-4). Tehtäväsuunnitelma muodostui CASE-kohteen runkotyövaiheesta. TESU laadittiin kohdekohtaiseksi, mutta se on tarkoitettu toimimaan tietolähteenä ja esimerkkinä myös   muille kohteille.   Insinöörityössä esitettiin betonielementtien asennustyövaihetta sekä sen menekkitietoja.   Menekkitietoja verrattiin CASE-kohteen toteutuneisiin menekkeihin. Lisäksi työssä esitettiin   talviolojen vaikuttamia tekijöitä aikatauluun ja vertailtiin niitä CASE-kohteen aikatauluihin.   Työssä kerrottiin teoriaa saumavaluissa yleisimmin käytetyistä betonilaaduista sekä niiden   soveltuvuudesta talvioloihin. Myös yleisimmin käytetyistä lämmitysmuodoista kerrottiin   sekä niiden aikaan saamia kustannuksia vertailtiin. CASE-kohteen työmaan lämmityssuunnitelma laadittiin osana tätä insinöörityötä.   Insinöörityön tuloksena havaittiin, että talvella tehtävälle betonielementtirungolle on monia   toteutustapoja lämmitysmenetelmän ja betonimassan valinnan suhteen. Eri toteutustavat   ja niiden yhdistelmät vaikuttavat kohteen kustannuksiin nostavasti tai laskevasti. Kaikista   tärkeintä on huolellinen ja riittävän ajoissa toteutettu ennakkosuunnittelu sekä työmaan   ominaisuudet että kohteen aikataulu yksilökohtaisesti huomioiden.
Elementtitehtaalla valmiiksi ohuteristerapattujen elementtien valmistusohjeet Pellon Betonille
Opinnäytetyössä selvitettiin Rakennus-Koskela Oy:n työkohteena olevan koulun laajennusosan sokkelin toteutusvaihtoehtoja. Työn tavoitteena oli vertailla elementti- ja paikallavalusokkelin valmistuksen etuja ja haittapuolia kyseisessä kohteessa sekä yleisesti. Työ alkoi tiedon etsimisellä toteutustapojen työvaiheista ja niiden läpikännillä. Työn tarkoitus oli selvittää, kumpi tuotantovaihtoehdoista olisi kyseiseen kohteeseen soveliaampi. Materiaali- ja työmenekkilaskennassa käytettiin Ratu-kortteja. Niiden pohjalta tehtyjen kustannuslaskelmien materiaalihinnat saatiin Mittaviiva Oy:n rakennusosien kustannuksia –teoksesta. Lopuksi käytiin peruspiirteisesti läpi kohteen toteutus ja pohdittiin, mitä elementtirakentamisella olisi saavutettu. Tehtyjen kustannuslaskelmien mukaan paikallavalusokkeli olisi edullisempi vaihtoehto tässä kohteessa. Elementtisokkelin vaatiessa uusia suunnitelmia olisi paikallavalu myös nopeampi vaihtoehto. Yleensä elementtirakentamisen edut ovat juuri sen nopeudessa ja työmaalle sijoittuvien työvaiheiden vähyy-dessä, mutta tässä kohteessa elementtejä olisi jouduttu odottamaan suunnitelmien muuttamisen vuoksi.
Betonisten julkisivuelementtien laatu
Betonielementtirakenteisen asuinkerrostalon talvirungon tehtäväsuunnittelu
Betonielementtien CE-merkinnät : Prosessin kulku Vammalan Betoni Oy:ssä
Huoneistojen välisten kivirakenteisten seinien vertailu
Betonielementtitehtaan tuotantotilojen uudistaminen
Betonielementtituotannon kehittäminen : FPC:n täydentävät asiakirjat osana CE-merkintäprosessia
Napapiirin Betoni Oy:n elementtituotannon optimointi
Tämän opinnäytetyön tavoitteena oli laatia Jatke Oy:lle Elintarviketukku Rikaisten toimitilakohteeseen kattava ja yksityiskohtainen elementtiasennus- ja putoamissuojaus-suunnitelma. Suunnitelmien tulisi olla sellaisia, että niitä voitaisiin käyttää muissa vastaavissa kohteissa vain muuttamalla projektikohtaiset tiedot. Työn tekemisen aloitin tutustumalla kohteen työselostuksiin ja rakennussuunnitelmiin sekä keräämällä lähdemateriaalia. Apunani oli myös Jatke Oy:n aikaisemmin käyttämät suunnitelmat. Ensimmäisen version putoamissuojaussuunnitelmasta laadin viime keväänä osana työmaan toimintasuunnitelmaa. Asennussuunnitelman laatiminen alkoi asennusjärjestyksen päättämisellä, sekä nostokaluston mitoittamisella ja eteni siitä asennusaikataulunlaatimiseen. Työn tuloksena kohteen elementtiasennus toteutettiin onnistuneesti ja turvallisesti. Lisäksi Jatke Oy sai heidän aikaisemmin käytettyjä suunnitelmapohjia kattavammat ja paremmin ajan tasalla olevat pohjat työmaan elementtiasennus- ja putoamissuojaus-suunnitelman laadintaan. Uusien työmaiden erikoispiirteet on kuitenkin otettava huomioon suunnitelmapohjia käytettäessä. Pohjia tulee päivittää myös siksi, että voidaan huomioida muutokset elementtirakentamisen tuotantomenetelmissä ja työturvallisuuslainsäädännössä.
Työn tarkoituksena on selvittää Parma Oy:n Turun seudun betonielementtiasennusryhmän kustannusten muodostumista kuiva-asennuksen ja juotostöiden osalta. Kustannusten muodostuminen selvitettiin kahden toteutuneen urakan jälkilaskennan perusteella. Valmiin urakan jälkilaskennalla voidaan selvittää kulujen jakaantumista ja tehdä päätelmiä siitä miten kustannuksia voidaan vähentää. Samalla saadaan tietoa yksittäisten elementtityyppien asennusajoista. Tätä tietoa voidaan hyödyntää tulevia tarjouslaskelmia varten. Betonielementtien asennustyö jakaantuu kuiva-asennukseen ja juotostöihin. Kuiva-asennuksessa elementit asennetaan paikkaansa ja tuetaan kaatumisen ehkäisemiseksi. Vasta juotostyöt tekevät rakenteesta jäykän runkorakenteen, kun elementit yhdistetään toisiinsa. Palkkakustannukset muodostavat 40-60 % koko asennusurakan kustannuksista. Suunnittelijoiden (arkkitehti, rakenne) tekemät ratkaisut määrittävät tämän osuuden suuruuden. Kunnollisella työn suunnittelulla voidaankin minimoida työmaalla tapahtuvat ongelmatilanteet, jotka aiheuttavat kalliita odotustunteja. Materiaalikustannuksiin eniten vaikuttavat suunnittelijoiden tekemät ratkaisut. Varsinkin detaljitason liitososat voivat muodostaa merkittävän osan materiaalikuluista, mikäli rakenneratkaisut ovat tavanomaisesta poikkeavia. Nosturi kustannuksen osuus kokonaiskustannuksista on noin 25 %. Täten onkin tärkeää panostaa työnsuunnitteluun ja nosturin valintaan. Nosturin valintaan vaikuttavat eniten nostettavien elementtien tyyppi ja painot. Ongelmaksi muodostuvatkin hinnan ja kapasiteetin suhde sekä nostopaikkojen valinta.
Betonipintojen jälkityöt
CADS Planner -ohjelmiston käyttö rakenne-, ja elementtisuunnittelussa
Tiivistelmä: Betonisandwich-julkisivut, korjausvaihtoehtojen vertailua. Tämä työ tehtiin arkkitehti- ja insinööritoimisto Doventus Oy:lle. Työssä oli tarkoitus  vertailla laaja-alaisesti erilaisia betonisandwich-julkisivujen korjausvaihtoehtoja. Yrityksen  pääosaamisalue on ollut korjaushankkeiden toteutussuunnittelu, toistaiseksi yritykseltä on  puuttunut työkaluja hankesuunnitteluvaiheesta.  Betonisandwich-ulkoseinä rakentuu betonisista sisä- ja ulkokuorista sekä niiden välissä  olevasta lämmöneristeestä, tämä onkin suomalaisten asuinkerrostalojen tyypillisin  ulkoseinärakenne. Asuinrakentamisen huippuvuodet ovat Suomessa olleet 1960- ja 70-  luvuilla, tällöin ei vielä ollut ohjeita elementtien valmistukseen ja tiedot esimerkiksi  betonirakenteiden pitkäaikaiskestävyyteen vaikuttavista tekijöistä olivat puutteellisia.  Suomessa sandwich-elementtien ulkokuorien merkittävimmät rasitustekijät ovat kosteus ja  lämpötilavaihtelut, erityisesti toistuva jäätyminen ja sulaminen. Pääasiallisesti vauriot  syntyvät betonin karbonatisoitumisesta ja siitä johtuvasta raudoitteiden korroosiosta sekä  pakkasrapautumisesta. Vaurioiden syiden selvittäminen on aina lähtökohta oikean  korjaustavan valinnalle.  Tutkimusta varten luotiin kuvitteellinen korjauskohde. Tutkimukseen valittiin vertailtavaksi  kolme vaihtoehtoa, joissa elementin ulkokuorta ei tarvitse purkaa ja kolme vaihtoehtoa,  joissa elementin ulkokuori sekä sen takana olevat eristeet puretaan. Valituista  vaihtoehdoista käytiin läpi rakennetyypit ja tietyt liittymät muihin rakenteisiin. Fysikaalisista  ominaisuuksista vertailtiin rakenteiden lämpö-, kosteus- ja ääniominaisuuksien muutoksia.  Vertailtavista vaihtoehdoista laskettiin toteutus- ja elinkaarikustannukset.  Työn perusteella syntyi yritykselle erilaisten korjausvaihtoehtojen rakenneliittymistä  kirjasto, lisäksi erilaisiin korjausvaihtoehtoihin luotiin kustannuslaskentaa varten pohjia.  Jatkossa yrityksessä voidaan luoda työn pohjalta vaihtoehtoja erilaisilla lämmöneristeillä ja  eristepaksuuksilla sekä selvittää näiden vaikutuksia elinkaarikustannuksiin. Purettavan  betonisen ulkokuoren tilalle tehtävissä lämpörappauksissa on ääneneristävyyden kannalta  jatkoselvitettävää.
Rivitalon kellarin seinärakenteiden kustannusvertailu
Elementtirakenteisen kerrostalon kantavien elementtiseinien raudoitusten määrittäminen
Tiivistelmä: Betonielementtipintojen etuoikaisu ja oikaisu. Tämä insinöörityö tehtiin YIT Rakennus Oy:n ARK -yksikölle. Työn keskeisin tavoite oli   selvittää syitä, jotka johtavat etuoikaisu- ja oikaisutöiden kustannusylityksiin. Työ rajattiin   rakennuksen sisäpuolella tehtävään kuivientilojen betonisten seinäpintojen etuoikaisu- ja   oikaisutyöhön. Tutkimuksen pohjaksi oli selvitettävä etuoikaisu- ja oikaisutyön menetelmä   ja nykyinen toimintamalli. Tämän selvittämiseksi oli tutkittava alan kirjallisuutta, YIT:n sisäisiä tiedostoja ja tehtävä haastatteluja eri tahoilla.   Työn keskeinen kysymys oli, että miksi oikaisutöitä tehdään, vaikka teoriassa työvaihetta   ei ole edes olemassa. Työn tuloksena laadittiin parannusehdotuksia, joiden avulla etuoikaisu- ja oikaisutöiden kustannusylitykset saataisiin kuriin. Parannusehdotuksia syntyi laskennan, hankinnan ja rakentamisvaiheen osa-alueilla. Näitä kaikkia yhdistää se, että yrityksen sisällä tulisi olla selkeä ja yhtenäinen linja etuoikaisu- ja oikaisutöiden, sekä niihin   liittyvien työvaiheiden sisällöstä ja laatutasosta. Tämä mahdollistaa työn tavoitteen määrittämisen, alihankinnan tai sisäisen työkaupan sopimisen, työn suunnittelun, johtamisen ja -  valvonnan. Parannusehdotukset laadittiin tutkimuksen edetessä ilmenneiden kustannusylityksiin johtavien syiden pohjalta. Työn haasteena on se, miten tuloksen voidaan viedä   konkreettisesti tuotantoon. Haastavan siitä tekee se, ettei työn tulos ole esimerkiksi konkreettinen ohjekortti, tarkastuslista tai taulukko.
Elementtien asennus- ja putoamissuojaussuunnitelma
Ontelolaatan asennus /.
Betonielementtirunkotyöt talviolosuhteissa
Betonielementtien nostolenkit ja -ankkurit
Märkätilojen lattiarakenneratkaisu
Kingspan Kooltherm® -tuotteet betonielementeissä
Elementtisuunnittelu : As. Oy Turun Kehräämö
Suomalaisen liuskekiven ja teräsbetonin yhdistetyt elementtiratkaisut
Betonirunkotyövaiheen laadunvarmistus
Betonielementtitehtaiden työnjohtajakurssi
Elementtirakenteisen kerrostalon runkoasennus talviolosuhteissa
Ontelolaattojen kosteudenhallinnan suunnitelma
Betonimestarit Oy:n betonielementtien liitosdetaljikirjasto
Tiivistelmä: Kehäradan haitta-ainealueen betonielementtirakenteinen tunneli. Insinöörityössä tutkittiin Kehäradan haitta-ainealueen betonielementtirakenteista tunnelia.   Työssä selvitettiin betonielementtirakenteisen tunnelin suunnittelussa huomioitavia tekijöitä, elementtirakenteiseen tunneliin liittyviä ongelmia ja ongelmien ratkaisuja. Lisäksi tutkittiin betonielementtirakenteen valinnan perusteita, elementeille ja liitoksille asetettuja vaatimuksia sekä asennuksen vaikutusta suunnitteluun. Työ tehtiin Pöyry Finland Oy:lle, joka   toimii Kehäradan tunneliosuuden kokonaissuunnittelijana.   Työssä tutustuttiin elementtitunnelin suunnittelun eri vaiheisiin, kohteen toteutuspiirustuksiin ja muuhun suunnittelumateriaaliin. Lisäksi haastateltiin rakenne- ja elementtisuunnittelijoita sekä kohteen vastaavia työnjohtajia.   Työssä todettiin, että elementtitunnelia suunniteltaessa tulee huomioida etenkin radan   geometrian vaikutus, rakenteista johtuvat ongelmat, rakenteiden yhteensovittaminen,   asennusolosuhteet sekä elementtien kuljetus ja nosto. Lisäksi työssä huomioitiin haittaaineen suojarakenteen vaikutusta suunnitteluun ja asennukseen.   Työn tuloksena todettiin, että elementtirakenteinen tunneli on huomattavasti normaalia   junatunnelia hitaampi ja vaikeampi rakenne suunnitella. Elementtien kuljetus ja nosto vaatii   tarkemman tilankäyttösuunnitelman. Elementtiasennuksille tulee tehdä tarkka asennussuunnitelma. Asennussuunnitelmassa kerrotaan elementtien ja liitosten tarkka kuljetus-,   nosto- ja asennusjärjestys. Työssä todettiin myös, miten radan geometria ja eri rakenteet   tulee huomioida elementtejä ja liitoksia suunniteltaessa. Niiden vaikutus tulee huomioida   elementtien ja liitosten asennustoleransseissa. Lisäksi analysoitiin mittausten tärkeyttä   elementtirakenteista tunnelia suunniteltaessa ja asennettaessa.
Runko-BES : julkaisut 1-8
CE-merkintä-oikeuden hankkiminen Betroc Oy:lle
Betonielementtien sähköasennukset
Varastorakennuksen rakennesuunnittelu
Betonirunkotöiden virheiden ennaltaehkäisy ja korjaus
Saumavalumenetelmät ja pystysaumapumppauksen kehittämismahdollisuudet
Stonel-tiililaattaverhouksen kiinnitys ohueen betonikuoreen
Laakasiilo-, lietekuilu- ja lietesäiliöelementtien työohjeet
Teräsbetonirakenteiden eurokoodimitoitus
Kehäradan haitta-ainealueen betonielementtirakenteinen tunneli
Elementtisuunnitteluprosessin läpivienti insinööritoimistossa
Betonielementtityön kehittäminen
Ontelolaattatason sidejärjestelmät ja sideraudoituksen mitoitus
Betonielementtipintojen etuoikaisu ja oikaisu
Betonielementtien asennussuunnitelma
Betonikuorielementtirakentamisen ja betonisandwich-elementtirakentamisen vertailu
Porraselementtiteollisuuden laadunhallinnan kehittäminen
Kuula-ankkureiden soveltuvuus betonisissa väliseinäelementeissä
Betonirakenteiden onnettomuustilannemitoitus
Betonielementtien toleranssit
Betonisandwich-julkisivut : korjausvaihtoetojen vertailu
