http://www.yso.fi/onto/yso/p20425 kestävä johtaminen
kestävä johtaminen kestävä johtaminen
Kestävä kehitys on tänä päivänä terminä tullut tutuksi kaikilla aloilla ja sen merkitys tulee korostumaan entistä enemmän tulevaisuudessa, varsinkin yhtenä ilmaston muutoksen torjumisen keinona. Kestävä kehitys liiketoiminnassa tarkoittaa sitä, että otetaan huomioon niin ympäristö, talous kuin sosiaaliset asiat kaikissa päätöksissä ja toiminnassa. Hotellialalla on voinut jo pidemmän aikaa hakea muun muassa ympäristömerkkiä toiminnalleen ja asiakkaat ovat oppineet ottamaan selvää palveluntarjoajan ympäristöasioista. Vastaavaa trendiä ei ole ollut vielä kokoustalojen toiminnassa. Tulevaisuudessa asiakkaat kiinnittävät ympäristöasioihin entistä enemmän huomiota, jolloin kokoustalojenkin sektorilla asiat nousevat esille selvemmin. Tämän opinnäytetyön tarkoitus oli selvittää Finland Convention Bureaun (FCB) jäsenkokoustalojen kestävän kehityksen huomioimista toiminnassaan. Työ on tehty yhteistyössä FCB:n edustajan kanssa vuoden 2007 aikana. Työn aiheen tekijä sai FCB:ltä ottaessaan yhteyttä suoraan heihin.  Työ koostuu teoreettisesta viitekehyksestä ja empiirisestä tutkimusosasta. Teoriaosa kertoo taustoja kestävän kehityksen huomioimisesta ja mitä asioita kokoustalojen tuli ottaa huomioon kehittäessään toimiaan kohti ympäristöystävällisempää toimintaa. Tutkimusosa eli empiirinen osa pohjautuu kyselylomakkeeseen, joka tehtiin FCB:n jäsenkokoustaloille. Kysely luotiin teoriaosan teemojen pohjalta, jotka ovat ympäristöjohtaminen ja ympäristöjärjestelmät, ympäristömerkinnät, ja ekotehokkuus. Kysely lähetettiin 78 henkilölle, jotka työskentelevät FCB:n jäsenkokoustaloissa. Vastaajia kyselyyn kertyi 28 prosenttia koko otoksesta. Kuitenkin, vastaus saatiin 50 prosentilta FCB:n tämänhetkisen jäsenkokoustalon edustajalta.  Kyselystä selviää, että FCB:n jäsenkokoustalot ovat ottaneet huomioon kestävän kehityksen tärkeyden liiketoiminnassaan, mutta niillä ei ole vielä kaikkia tarvittavia työkaluja ja menetelmiä, joilla toiminta olisi tehokkainta kestävän kehityksen kannalta. Kaikki kokoustalojen edustajat, jotka vastasivat tämän opinnäytetyön kyselyyn, ilmoittivat harkitsevansa tai selvittävänsä mahdollisia parannuskeinoja toimintaansa. Monet olivat myös harkinneet mahdollisuutta ympäristöjärjestelmän käyttöönotosta omassa kokoustalossaan. Opinnäytetyö selventää FCB:n jäsenkokoustalojen tämänhetkistä tilannetta ja suhtautumista kestävän kehityksen haasteisiin ja jo olemassa oleviin toimiin. Tämän työn pohjalta FCB voi alkaa kehittämään esimerkiksi yhteistä ohjeistusta kaikille sen jäsenkokoustaloille ja hyödyntää sitä muun muassa yhteisessä markkinoinnissa ja tiedottamisessa.
Elinkaaritalouden käyttöönotto Helsingissä : päättäjien ja johtavien asiantuntijoiden näkemyksiä, odotuksia ja ehdotuksia analysoituna teemaa edistävän koulutuksen perustaksi
Ympäristöasiat hallintaan ympäristökäsikirjan avulla : Esimerkkitapauksena Jyväskylän Laajavuori Oy
Opinnäytetyön tarkoituksena on selvittää miten Suomessa toimivat laivayhtiöt hoitavat ympäristöjohtamistaan. Työssä vertaillaan kuinka eri laivayhtiöt ovat sitoutuneet ympäristöjohtamiseen ja millä keinoin ne ottavat vastuuta ympäristöasioista. Tarkoituksena on löytää vastauksia tutkimuksen pääongelmaan neljän alaongelman kautta. Pääongelmana on, kuinka Suomessa toimivat laivayhtiöt toteuttavat ympäristöjohtamistaan. Ensimmäinen alaongelma on ympäristöjärjestelmän rakentuminen eri laivayhtiöillä. Toisena alaongelmana on sidosryhmien ympäristötietoisuus, vuorovaikutussuhde yrityksiin ja yritysten henkilöstöpolitiikka. Kolmas alaongelma on laivayhtiöiden tapa markkinoida ja tiedottaa ympäristöasioistaan. Neljäntenä alaongelmana on suomalaisen varustamoalan kehittyminen viime vuosina ja laivayhtiöiden oma kehittyminen tulevaisuudessa. Asiaa ei ole tiettävästi tutkittu aiemmin, joten tämän tutkimuksen avulla on mahdollista tuoda esille uutta tietoa aiheesta.    Teoriaosassa keskitytään ympäristöjohtamiseen, kestävään kehitykseen ja Itämeren tilanteeseen. Nämä aiheet liittyvät Suomessa toimivien laivayhtiöiden ympäristöjohtamiseen, tutkimuksen pääongelmaan. Empiirisessä osuudessa on tarkoitus selvittää yritysten ympäristöjohtamisesta niiden sidosryhmien ympäristötietoisuutta, ympäristöjärjestelmän toimintaa ja yrityksen ympäristöasioiden ulkoista näkyvyyttä. Lisäksi siinä tutkitaan varustamoalan ympäristöasioiden kehittymistä Suomessa viimeisen viiden vuoden aikana ja haastatteluun osallistuneiden laivayhtiöiden kehitystä tulevaisuudessa. Työ on toteutettu laadullisella tutkimusmenetelmällä, haastattelemalla kolmen Suomessa toimivan laivayhtiön edustajaa. Tutkimukseen on haastateltu Tallink Siljan, Viking Linen ja SuperSeaCatin edustajia. Haastattelumenetelmänä on käytetty teemahaastattelua ja haastatteluiden teemat on johdettu tutkimusongelmista.    Tutkimustuloksista voidaan tulkita, että laivayhtiöt ovat yleensä halukkaita tekemään työtä ympäristön hyväksi. Ympäristöjohtamista toteutetaan usein yritysten jokapäiväisessä työssä. Tutkimuksen tuloksista selviää, että laivayhtiöillä on käytössä samoja keinoja säästää ympäristöä. Näistä keinoista tulee esille kaksi asiaa; jätevesien kuljettaminen satamien viemäriverkostoihin ja laivan jätteiden kierrätys ja lajittelu. Viking Linella ympäristöjohtamiseen on panostettu enemmän kun Tallink Siljalla, mutta Tallink Silja on kehittämässä asioitaan koko ajan parempaan suuntaan, uuden organisaation myötä. SuperSeaCatin ympäristöjohtaminen ei ole vielä yhtä kehittynyttä kuin Viking Linen tai Tallink Siljan, joka toteuttaa ympäristöasioita jo tällä hetkellä paremmin kuin SuperSeaCat.
Alustava ympäristökatselmus toimistoille : case: Eckerö Line Ab Oy
Ympäristöstrategian valintamenetelmä yrityksille
Tavoitteena laadukas maaseutumatkailu : maaseudun matkakohteiden integroitu laatujohtaminen (IQM) : tiivistelmä
Kestävä kehitys ja ympäristöjohtaminen : kahden matkailualan yrityksen vihertyminen = Sustainable development and enviromental management : the greening of two tourism companies
Ympäristöohjelman laatiminen perustettavalle kiinteistökonseptille
Opinnäytetyö käsittelee ympäristön ja liiketoiminnan yhteensovittamista alustavan ympäristökatselmuksen avulla. Työn toimeksiantaja on suomalainen laivamatkailua harjoittava yhtiö Eckerö Line Ab Oy. Opinnäytetyö toteutetaan toiminnallisena opinnäytetyönä, jonka lopputulema on Eckerö Line Ab Oy:n asiakaspalvelutoimistoja koskeva ympäristökatselmus.    Kirjallisen raportin lisäksi opinnäytetyöhön kuuluu toimeksiantaja yrityksen käyttöön tuotettu Vihreä Vihko, joka sisältää ympäristövinkkejä toimistojen työntekijöiden käyttöön työaikana. Vihreän Vihkon tukimateriaalina on PowerPoint-esitys yrityksen sisäiseen käyttöön. Vihreän Vihkon ja PowerPoint-esityksen vinkit pohjautuvat WWF:n Green Office -ympäristöjärjestelmään.    Työn tavoite on kannustaa Eckerö Line Ab Oy:tä ympäristötyöhön ja tehdä esiselvitys niistä toimenpiteistä, joita yrityksen tulee huomioida ennen Green Office-ympäristömerkin mahdollista hakemista. Tavoite on myös osoittaa yrityksen ympäristötyön tarpeellisuus sekä liiketoiminnan että ympäristön kannalta. Opinnäytetyö on toteutettu syyslukukauden 2008 aikana.     Opinnäytetyössä keskitytään liiketoiminnalliseen näkökulmaan. Työn teoria osa käsittelee yrityksen yhteiskuntavastuuta sekä motiiveja ympäristötyöhön. Viitekehys käsittelee myös ympäristöjohtamista sekä ympäristötyön merkitystä yrityksen kilpailuasemaan ja yrityskuvaan markkinoilla. Viitekehyksessä esitellään käsitteenä ympäristömerkki, kestävä kehitys sekä ympäristölaskenta. Viitekehyksessä pyritään myös tuomaan esiin niitä ristiriitaisuuksia, joita eri tutkijat ovat esittäneet yritysten ympäristötyöstä.    Työn tulokset osoittavat, että Eckerö Linen asiakaspalvelutoimistoissa kiinnitetään vain vähän huomiota kulutustottumuksiin. Energian ja paperin kulutusta ei seurata eikä kierrätys ole järjestelmällistä. Havainnoinnin ja haastattelun perusteella toimistoissa voidaan jo pienillä muutoksilla saavuttaa kustannushyötyjä sekä säästää energiaa ja luontoa. Muutokset vaativat henkilökunnan motivoitumista sekä sitouttamista. Yrityksissä tehtävä ympäristötyö ei saa jäädä yksittäisten työntekijöiden tai osastojen harteille. Ympäristövastuullinen liiketoiminta vaatii yritysjohdon sitoutumista ympäristötyöhön sekä ympäristöasioiden sisällyttämistä osaksi koko yrityksen strategiaa.
Opinnäytetyön tavoitteena oli ympäristöohjelman kehittäminen Vantaan ammattiopisto Variaan. Ympäristöohjelman taustalla vaikuttavat hallituksen ilmasto- ja energiapoliittinen tulevaisuusselonteko, kestävän kehityksen ohjeet ja kriteerit ammatillisessa koulutuksessa, Opetushallituksen laadunhallintasuositukset sekä Vantaan kaupungin ja Sivistystoimen ympäristöohjelmat. Ympäristöohjelma on laadittu ajatellen tulevaisuudessa tapahtuvaa sertifiointia oppilaitosten kestävän kehityksen kriteerien perusteella.    Kehittämismenetelminä ja tiedon hankkimisen apuna käytettiin haastattelua, kyselyä, benchmarkingia ja havainnointia. Näiden pohjalta laadittiin Varialle kriittisiin menestystekijöihin perustuva tuloskortti ja ympäristöohjelma. Ympäristöohjelman keskeisimmät teemat ovat ympäristötietoisuus, energiatehokkuus, jätehuolto, hankinnat ja kulutus sekä henkilöstön ja opiskelijoiden hyvinvointi.    Työssä on kuvattu kehittämisprosessia ja selvitetty keskeisiä käsitteitä, joita ovat mm. kestävä kehitys, ympäristökasvatus, ympäristöjohtaminen sekä jäteasiat. Ympäristöohjelman käyttöönottamiseen ja kestävän kehityksen konkreettisiin toimenpiteisiin on esitetty ehdotuksia. Opinnäytetyön näkökulmasta työssä selvitetään myös kehittämistoimintaa ja sen arvioimista sekä tutkijan roolia.    Varian ympäristöohjelma ja tuloskortti ovat liitteinä.
Ympäristöjärjestelmän rakentaminen
Eettinen johtaminen : tie kestävään menestykseen
Alustava ympäristökatselmus Pohjois-Karjalan ammattikorkeakoulun Wärtsilä-talosta
Ympäristöasioiden hallinta Jyväskylän kaupungin liikuntapalveluissa : laadullinen sisällönanalyysi henkilökunnan haastatteluista
Asiantuntijapalvelun tuotteistaminen : yhteistyössä vastuullisuutta edistämässä
Ravintola Huilin ympäristökatselmus : suoritustapa ja tulokset
Yritysvastuu ja menestyvä liiketoiminta
Rationaalisesta suunnittelusta strategiseen johtamiseen : tapaustutkimus toiminta-ajatuksen ja kestävän kehityksen periaatteen toimeenpanosta Porissa
Työ ja ekotehokkuus
Ympäristöindikaattorit ympäristösuorituskyvyn arvioinnissa suomalaisissa sertifioiduissa yrityksissä
Kotkan kaupungin ilmasto- ja energiatyö suhteessa Aalborgin sitoumuksiin
Työhyvinvointi johtaa tuloksiin : parhaat käytännöt kymmenen vuoden ajalta
Osaaminen, kumppanuus, ekokilpailu : teollisuuden ympäristölinjaukset : keskustelumuistio
Päättäjien metsäakatemia : Jatkoseminaari. 3, 14.2.2000
Kestävä uudistuminen : kuinka hyödyntää ja uudistaa yrityksen perimää
Ympäristökysymysten hallinta kuudessa suomalaisessa matkailukohteessa
Ympäristöraportti 1998
Kestävä innovointi : innovaatiopolitiikka uusien haasteiden edessä
HimosMaailma Oy -ympäristövastuullista liiketoimintaa Jämsän matkailualueella
Kestävä kehitys tarjoaa monia mahdollisuuksia
WWF:n Green Office -ympäristöjärjestelmän suunnittelu ja toteutus Matkailun edistämiskeskukselle (MEK)
Kestäviä ratkaisuja kouluun : kokemuksia yhtenäisestä perusopetuksesta
Ympäristönsuojelu ja kestävä kehitys kunnassa
Käsityksiä yritysten ympäristöjohtamisesta : diskurssianalyysi yhteiskunnan eri tahojen ympäristöjohtamispuheesta
Ympäristösuunnitelma huoneistohotelli Rajakartanolle
Suomen Kuntaliiton kestävän kehityksen toimintaohjelman arviointi
Selvitys kestävän kehityksen huomioimisesta Finland Convention Bureau ry:n jäsenkokoustalojen toiminnassa
Ympäristöasioiden huomioon otto Mikkelin seudun matkailuyritysten toiminnassa
Opinnäytetyön tutkimuksen tavoitteena on selvittää henkilöstön ympäristöasenteita ja niiden vaikutusta ympäristötoimintaan. Kohdeyrityksessä on havaittu henkilöstön olevan mielellään mukana vaikuttamassa asioihin ja ympäristötoiminta halutaan henkilöstölähtöiseksi. Tutkimusongelmana on, miten henkilöstön asenteet vaikuttavat yrityksen ympäristötoimintaan. Lisäksi opinnäytetyössä selvitetään mahdollisuutta asenteiden kautta vaikuttaa ympäristötoimintaan. Tutkimuksessa on käytetty kvalitatiivista tutkimusmenetelmää, koska se on asenteiden kartoittamiseen tarkoituksenmukaisin. Teemahaastattelut antavat aiheesta syvällistä pohdintaa. Opinnäytetyön tekijän empiiriset havainnot kyseisestä työyhteisöstä tukevat tutkimusta. Tutkimusongelman määrittämisen jälkeen oli vuorossa kirjallisuuteen ja muuhun aihetta käsittelevään materiaaliin tutustuminen. Tutkimusprosessi eteni haastatteluiden valmistelulla ja teemojen kartoittamisella. Haastattelut suoritettiin teorian kirjoittamisen loppuvaiheessa. Aineistossa keskityttiin erityisesti yhtäläisyyksiin ja selkeisiin eroavaisuuksiin. Tutkimusongelma ratkaistiin haastatteluiden tulosten ja havaintojen perusteella. Yritykselle luotiin konkreettisia ehdotuksia ympäristötoiminnan parantamiseksi. Tutkimus aloitettiin keväällä 2009 ja saatiin päätökseen saman vuoden loppusyksynä. Tutkimuksessa selvisi, että kohdeyrityksen henkilöstö on valtaosin ympäristömyönteistä ja ympäristöasiat koetaan tärkeinä. Yrityksen ympäristötoiminta tarvitsee enemmän panostusta, ja henkilöstö haluaa vaikuttaa asioihin. Ympäristömyönteinen asenne johtaa ympäristötekoihin. Yrityksen johto huomioi henkilöstön mielipiteet ja johdon avulla toiminta saadaan sanoista teoksi. Henkilöstön asenteisiin voidaan vaikuttaa tietoisuuden lisäämisellä. Konkreettiseen toimintaan tarvitaan ohjeistusta ja motivointia.
Vihreän yrityksen kestävä kehitys : case-yritys Vapo Oy = Green company's sustainable development
Kestävä johtajuus
Henkilölähtöiset kehittämisalueet julkisen terveydenhuollon organisaatiossa
Kestävän kehityksen seurantaraportti 2009
Kestävän kehityksen mukainen Design Management-malli Marimekolle
Ympäristöjärjestelmän luominen palveluyritykseen
Ympäristösuunnitelma Provinssi festivaalille : Tavoitteena hiilineutraali tapahtuma vuonna 2019
Ympäristötoiminnan kehittäminen : case : Radisson SAS Hotel Oulu
Opinnäytetyön tavoitteena on saada Haaga-Helian ammattikorkeakoulun Haagan toimipisteelle WWF:n laatima Green Office - ympäristöjärjestelmän käyttöoikeus. Opinnäytetyö kuvaa ympäristöjärjestelmän hakuprosessia tiedonkeruusta hakemuksen jättämiseen. Työn taustalla on Haaga-Helia ammattikorkeakoulun halu kehittää ympäristöasioitaan ja lisätä ympäristötietoutta henkilöstönsä sekä oppilaidensa keskuudessa.     Opinnäytetyön tietoperustassa käsitellään yritysvastuun kolmea ulottuvuutta, taloudellista-, sosiaalista- ja ympäristövastuuta. Työssä tarkastellaan ympäristöjohtamista ja ympäristöviestintää oppilaitosten näkökulmasta. Tietoperustassa esitellään myös oppilaitoksissa jo käytössä olevia ympäristöjärjestelmiä sekä pohditaan ympäristöjärjestelmien hyötyjä ja haasteita.     Prosessikuvauksessa tarkastellaan työn valmistumisprosessia yksityiskohtaisesti opinnäytetyön toimeksiannon vastaanottamisesta hakemuksen jättämiseen WWF:lle. Opinnäytetyössä käytetään apuna Haagan toimipisteen Ekotiimin asiantuntemusta ympäristöasioissa. Ekotiimi toimii prosessin aikana myös opinnäytetyön tiedonkulun väylänä.     Opinnäytetyön prosessikuvauksessa tarkastellaan myös niitä kehitystoimenpiteitä mitä työn tekemisen aikana on tehty Haagan toimipisteessä. Opinnäytetyön liitteenä on prosessin aikana laadittu ympäristöohjelma, joka sisältää yksityiskohtaisesti Haagan toimipisteen tämän hetkisen ympäristökatselmuksen sekä suunnitellut kehitystoimenpiteet. Green Office- ympäristöjärjestelmän periaatteena on jatkuva kehitys, joka huomioidaan opinnäytetyön toteutuksessa.     Työn johtopäätöksissä pohditaan opinnäytetyön merkitystä Haagan toimipisteelle ja sen ympäristöasioiden kehittämiselle. Johtopäätöksissä tarkastellaan myös tekijöiden henkilökohtaista oppimista, ympäristötietouden kehittymistä ja ekologisten toimien syvempää ymmärtämistä. Jatkuva kehittäminen on myös pohdinnan kohteena ja johtopäätöksissä mietitäänkin Haagan toimipisteen mahdollisuuksia ja motivaatiota kehittää ympäristöasioitaan jatkuvan kehityksen periaatteen pohjalta.
Strategisen yritysvastuun käsikirja
Tuomarniemen ympäristöohjelma
Suomessa toimivien laivayhtiöiden ympäristöjohtaminen
Kestävää kehitystä Helsingin kaupunginkirjastossa
Maapallon ilmasto ei ole lämmennyt näin nopeasti yli puoleen miljoonaan vuoteen. Nopeaa muutosta on alettava hillitsemään, sillä ilmaston nopean lämpenemisen vaikutuksia on vaikea arvioida. Ilmastonmuutos ja sen ennaltaehkäisy ajankohtaisena aiheena kulkee läpi koko työn. Ilmastolla on suuri merkitys myös matkailualalle johtuen siitä, että matkailu on riippuvaista ilmastosta ja on herkkä sen aiheuttamille muutoksille. Ilmastonmuutos on alkanut jo vaikuttaa eri matkakohteisiin ja sen myötä matkailukeskusten toimintaan.     Oikeanlaiset ympäristöhallinnan menetelmät tuovat matkailukeskuksille erilaisia kustannussäästöjä, johtuen muun muassa uudistuneista energiansäästöistä, jätteiden syntymisen ehkäisystä ja logistiikka- ja kuljetusvalinnoista. Säästöt puolestaan lisäävät matkailukeskuksen kannattavuutta ja tehokkuutta.     Työn aiheena on tutkia mahdollisuuksia kehittää ympäristöhallintamalli matkailukeskukselle. Opinnäytetyö on toteutettu tutkimuksena, jossa nojaudutaan aiempien tutkimusten johtopäätöksiin ja teorioihin, sekä käsitteiden määrittelyyn. Opinnäytetyö perustuu kvalitatiiviseen tutkimukseen. Kehitettävän ympäristöhallintamallin tulee olla sovellettava tarpeen mukaisesti. Matkailukeskuksilla ei yleisesti ottaen ole yhtenäistä ympäristöhallintamenetelmää ja matkailun tulevaisuutta ajatellen, järjestelmän olemassaolo olisi yhä tärkeämpi osa matkailua sekä alueiden kehitystä ja kasvua.     Tutkimuksen tavoitteena oli selvittää, pystytäänkö matkailukeskuksille luomaan yhtenäistä ympäristöhallinnan mallia ja jos pystyy, niin miten se rakennettaisiin. Työn tulosten perusteella oli vaikea määritellä onko matkailukeskukselle mahdollista rakentaa yhtenäinen ympäristöhallintamalli, mutta sovellettavan järjestelmän rakentaminen oli mahdollista. Ympäristöhallintamallin kaikkein keskeisimmäksi teemaksi nousi kuitenkin matkailukeskusten erilaisuus ja toiminta sekä ongelma siitä, onko yhtenäinen malli mahdollista soveltaa niin moneen erilaiseen toimintaan.
Ympäristöosaaminen : kestävän kehityksen haaste yritysjohdolle
Kestävän johtamisen kannoilla
Tiivistelmä: Ympäristösuunnittelusta ympäristöjohtamiseen Joensuun yliopistossa.
Ympäristöohjelman kehittäminen Vantaan ammattiopistoon
Ympäristöasioiden hallinta kuntien liikuntatoimissa ja valtakunnallisissa liikuntajärjestöissä
Ympäristöasioiden vaikutus yrityksen laskentatoimeen : esimerkkiyritys Enocell Oy
Arkiajattelu, tieto ja oikeudenmukaisuus
Ympäristöjohtaminen yrityksen ympäristöosaamisen rakentamisessa : case: Töölön Matkatoimisto Oy
Ympäristön huomioiminen Juhlamenot Oy:n toiminnassa
Sidosryhmien lisääntyvä kiinnostus ympäristöasioissa sekä kiristyvä lainsäädäntö ohjaavat kaikenlaisia yrityksiä pyrkimään toiminnassaan parempaan ympäristönsuojelun tasoon. Opinnäytetyö-tutkimuksen tavoitteena oli selvittää mitä hyötyjä metallialan alihankintakoneistukseen erikoistunut kohdeyritys ympäristöjärjestelmästä saa ja millaiset valmiudet sillä on ISO 14001 standardin vaatimusten mukaisen ympäristöjärjestelmän rakentamiseen. Tutkimuksen avulla selvitettiin myös mitä toimenpiteitä ympäristöjärjestelmän toteuttaminen vaatii kohdeyrityksessä. Opinnäytetyö on laadullisen tapaustutkimuksen tutkimusstrategiaa ja menetelmiä hyödyntävä kehittämistutkimus. Tutkimuksen teoriataustana on oppi ympäristöjohtamisesta. Tutkimusaineisto kerättiin havainnoimalla, kohdeyrityksen dokumenttiaineistosta sekä haastattelun ja ryhmäkeskustelun avulla. Tutkimuksen tulosten mukaan merkittävin kohdeyrityksen ympäristöjärjestelmästä saama hyöty on se, että ympäristöjärjestelmän myötä yritys ei joudu enää jättäytymään pois tarjouskilpailuista. Aiemmin yritys oli ollut tilanteessa, että tarjouskilpailussa oli vaadittu sertifioitua ympäristöjärjestelmää. Ympäristöjärjestelmän toivottiin myös tuovan kustannussäästöjä jätehuoltokustannuksiin sekä lisäävän yleistä siisteyttä. Kohdeyrityksen merkittävimpiä valmiuksia ovat tutkimuksen mukaan päätös ympäristöjärjestelmän laatimisesta, yrityksen toimintaa ohjaamaan laaditut ympäristöperiaatteet ja yrityksen ISO 9001 mukainen laatujärjestelmä ja sen myötä valmius ympäristöjärjestelmän dokumentointiin.Tutkimuksen mukaan tärkeimmät kohdeyrityksessä suoritettavat toimenpiteet ympäristöjärjestelmän toteuttamisessa tulevat olemaan ympäristöperiaatteiden muuttaminen strategiseksi työkaluksi, lainsäädännön vaatimusten huomioiminen, toimintaohjeiden laatiminen ympäristömielessä sekä merkittävimpänä toimenpiteenä johdon ja henkilöstön motivoiminen ja kouluttaminen ympäristöasioissa. Tutkimuksessa ei päädytä yleistykseen mutta se lisää ymmärrystä tutkittavasta kohteessa. Tapaustutkimuksen tulokset pätevät tutkitussa kohdeyrityksessä. Silti johtopäätökseni motivoinnin ja ympäristökoulutuksen tärkeydestä voivat olla yleisesti haasteina pk-yritysten ympäristöjärjestelmien toteutuksissa.
Provinssirockin ympäristö- ja jätehuoltosuunnitelma
Ympäristöasioihin on alettu kiinnittämään yhä enemmän huomiota liiketoiminnassa. Yritykset ovat huomanneet, että vastuullisella liiketoiminnalla on myönteisiä ja monipuolisia vaikutuksia ympäristöön sekä yrityksen toimintaan. Ympäristölainsäädäntö asettaa tietyt vaatimukset kaikille yrityksille, mutta monet yritykset ovat halukkaita tekemään jo enemmän. Yritysten toiminta saa usein paljon julkisuutta, joten ympäristöasioiden huomioonottamisen edelläkävijät voivat hyötyä myönteisestä julkisuudesta ja parantaa sidosryhmien mielikuvaa yrityksestä. Konkreettinen osoitus ympäristövastuullisesta toiminnasta on jonkin ympäristöjärjestelmän käyttöönottaminen. Ympäristöjärjestelmä on yrityksen työkalu ympäristöasioiden järjestelmälliseen huomioimiseen sen jokapäiväisessä toiminnassa     Opinnäytetyö oli toimeksianto Matkailun edistämiskeskukselta (MEK). Työn tavoitteena oli WWF:n Green Office -ympäristöjärjestelmän suunnittelu ja toteutus MEKin Töölön toimistolle. Työhön kuului toimiston ympäristön huomioimisen tason alkukartoitus, jonka pohjalta laadittiin ympäristöohjelma eli ympäristön säästämistavoitteiden ja niiden vaatimien toimenpiteiden suunnitelma. Lisäksi kartoitettiin henkilöstön ympäristökäyttäytymistä WWF:n kulutustapamittarin avulla. Työn ulkopuolelle jäi Green Office -merkin käyttöoikeuteen vaadittava toimistotarkastus sekä henkilöstön motivoinnin kehittäminen.    Toimeksianto tehtiin tiiviissä yhteistyössä MEKin kanssa järjestämällä säännöllisiä tapaamisia ja pitämällä yhteyttä sähköpostin välityksellä. Alkukartoitus vaati monia vierailuja MEKin toimistossa sekä yhteydenottoja yrityksen palveluntoimittajiin. Työn pohjana ja ohjeistuksena oli WWF:n asettamat kriteerit ja sen antamat ohjeet ympäristöjärjestelmän rakentamiselle. Työn vaatiman tietoperustan kokoaminen alkoi kesällä 2009. Ensimmäinen tapaaminen MEKin kanssa järjestettiin heinäkuun 2009 lopulla. Syksyllä ja alkutalvella 2009 toteutettiin toimeksiannossa määritellyt tehtävät.     Työn tuloksena saatiin MEKille ympäristöohjelma ja kehitysehdotuksia Green Office -merkin saamiseksi. Laadittujen ehdotusten avulla MEK tulee ansaitsemaan Green Office -merkin toukokuussa 2010, jos se sitoutuu ja noudattaa ympäristöohjelman ehdotuksia nyt ja tulevaisuudessa. Toimiston on tärkeää täyttää WWF:n määrittelemät Green Office -merkin kriteerit myös jatkossa. Ympäristöjärjestelmän käyttöönotto ja ylläpito vaativat paljon työtä ja osaamista. Onnistunut ja toimiva ympäristöjärjestelmä vaatii yrityksen johdon ja koko henkilöstön sitoutumisen ympäristön huomioivaan toimintaan.
Lisävedenkulutuksen pienentäminen Imatran Voima Oy:n Hapaveden voimalaitoksella
Ympäristösuunnittelusta ympäristöjohtamiseen Joensuun yliopistossa
Keskon vastuullisuus ja K-market ympäristökauppana
Ympäristölaskentatoimen merkitys organisaatiossa
Vihreä aalto
Kestävä johtajuus : [bisneksen uusi elinehto]
Viisas pomo : näin johdat tuloksiin
Henkilöstönäkökulma toiminnan kehittämiseen terveydenhuollon organisaatiossa
Henkilöstölähtöiset kehittämisalueet julkisen terveydenhuollon organisaatiossa
Tiivistelmä:.
Tiivistelmä: Alustava ympäristökatselmus Pohjois-Karjalan ammattikorkeakoulun Wärtsilä-talosta.
Ympäristöjärjestelmän vaatimukset kohdeyrityksessä
Ohjeistus ympäristömallin kehittämiselle matkailukeskuksille
Tämän työn tarkoituksena on suunnitella opetuspaketti ISS Ruokailupalveluille avuksi jalkauttamaan yrityksen  ympäristöohjelma, jonka yritys on suunnitellut otettavaksi ravintoloissa käyttöön. Työn tarkoitus on suunnitella opetuspaketti sisältäen powerpoint- koulutuspaketin luentotilaisuuksia varten, manuaalin keittiöille luettavaksi sekä päivittäiseksi ohjauspaketiksi ympäristöasioiden hallintaan. Lisäksi tulee suunnitella asiaan liittyvät asiakastiedotteet.  Työn tarkoituksena on  tehdä ISS Ruokailupalveluille käyttökelpoinen ja mielenkiinnon herättävä koulutuspaketti ja kehittää keinoja siten ympäristöasioiden käytännön vastuuseen keittiöillä. Koulutuspaketissa ravintoloissa työskenteleville henkilöille saatetaan tietoon ISS Palveluiden ajatusmaailma ja lähtökohta ajattelumalli liittyen ympäristöasioihin ja luonnon varojen säästämiseen sekä asiakkaiden mielenkiinnon herättämiseen ISS Ruokailupalveluiden kiinnittäessä huomiota ympäristöasioihin.  Pääkohdiltaan ympäristöasioiden hallinta sekä kestävän kehityksen ajattelumallin aikaansaaminen ravintoloissa pohjautuu tilauksien tekotapaan ja tilauskuljetusten määrään, jätteiden määrän minimointiin, energian- ja vedenkulutuksen vähentämiseen ja laitteiden kunnossapitoon.  Koulutuspaketin pääasia on pystyä perehdyttämään työntekijät kokonaisvaltaisesti ajattelemaan ympäristöasioita aina tuotteiden tilauksesta jätteiden käsittelyyn ja kaikkeen toimintaan siltä väliltä, joka liittyy ruuan valmistamiseen ja tarjoiluun. Työn ja opetuspaketin tarkoituksena on lisäksi parantaa tehokkuutta sekä toiminnallisella että tuloksellisella tasolla.
Green Office -ympäristöjärjestelmän käyttöönotto muutoksena
Opinnäytetyön taustalla oli tekijän kiinnostus tutkia Jämsän matkailualueen ja matkailukeskus Himoksen verkostoyrityksen toimintaa. HimosMaailma Oy vastasi haasteeseen, että opinnäytetyöstä on apua yrityksen ajankohtaisen hiilijalanjälkihankkeen prosessissa. Opinnäytetyö on produktityyppinen, jossa on myös tutkimustyyppisen työn piirteitä. Opinnäytetyö laaditaan toimeksiantona HimosMaailma Oy:lle ja sen osakasyrityksille. Tavoitteena oli laatia osakasyrityksille käsikirja ympäristövastuulliseen liiketoimintaan. Käsikirjan tarkoituksena on nostaa esille ympäristövastuullisen liiketoiminnan tärkeys: ympäristövastuullisuus on oltava osa yrityskulttuuria ja tapa toimia joka päivä.    Tietoperusta rajattiin käsittelemään ympäristövastuullista liiketoimintaa, kestävää matkailua ja ympäristöjohtamista. Opinnäytetyötä varten tehtiin kaksi tutkimusta: 1) kehittämistyön alussa ja 2) käsikirjan testausvaiheessa. Tutkimukset laadittiin kvalitatiivisina eli laadullisina tapaustutkimuksina. Tutkimusmenetelminä käytettiin teemahaastattelua ja puolistrukturoitua kyselylomaketta. Tutkimuksien tulokset analysoitiin sisällönanalyysin avulla.    Kehittämistyön alun tutkimuksen tulos oli, että osakasyritykset ovat ympäristövastuullisia, mutta eivät tiedosta tai hyödynnä tätä toiminnan potentiaalia viestinnässään. Käsikirjan testausvaiheen tutkimuksen tulos oli, että veturiyrityksen ympäristövastuullinen liiketoiminta on esimerkillisesti huolehdittu, yrityksellä on strategiset tavoitteet ja toimenpidesuunnitelmat ympäristövastuullisuuden kehittämiseksi.    Käsikirja käsittelee mitä on ympäristövastuullinen liiketoiminta ja mitkä ovat sen velvoitteet. Käsikirja perehdyttää ympäristöjohtamiseen ja jokainen osakasyritys oppii liittämään ympäristövastuullisuuden osaksi liiketoimintojaan. Käsikirja julkaistaan PDF -versiona ja toimitetaan jokaiselle osakasyritykselle syksyn 2012 aikana. Yritykset täyttävät ohjeistuksen ja kysymyksien avulla omasta liiketoiminnastaan kuvauksen. Käsikirja kannustaa osakasyrityksiä kehittämään jatkossa ympäristövastuullisuuttaan ja ympäristövastuullisuuden markkinointiviestintää muille sidosryhmille.
Kunnan kehittäminen konfliktien avulla : tarkastelun kohteena EU-projektit kestävän kehityksen kriteereillä
Työ on tehty toimeksiantona HAAGA-HELIA ammattikorkeakoululle, jossa oli keväällä 2009 tehty päätös Green Office ympäristöjärjestelmän käyttöönotosta. Tämän kehittämishankkeen tavoitteena oli pohtia Green Office ympäristöjärjestelmän käyttöönottoa muutoksen johtamisen näkökulmasta. Tarkemmiksi tavoitteiksi muodostuivat ympäristöjärjestelmän käyttöönoton prosessin esittäminen Pasilan toimipisteessä, Pasilan toimipisteen Green Office organisaation esittäminen ja Green Officen organisoinnin periaatteen kuvaaminen koko organisaation tasolla. Työn tietopohja muodostuu pääosin kestävän kehityksen, ympäristöjohtamisen, ympäristöjärjestelmien ja muutoksen johtamisen teorioista. Mukana on myös muutokseen liittyvää teoriaa organisaation kulttuurista. Ja jotta työn tavoitteisiin voitiin vastata, on mukana myös teoriaa työn organisoinnista. Tutkimus- ja selvitystyö tehtiin teemahaastatteluin sekä perehtymällä kirjallisiin aineistoihin. Selvitystyö ja haastattelut tehtiin kesäkuun ja lokakuun 2009 välisenä aikana. Haastatteluista ja muista lähteistä saatua aineistoa käytettiin taustatietojen selvittämiseen, nykytilan arviointiin, organisaation kulttuuriin ja muutokseen liittyvien kysymysten arviointiin sekä hankkeen tavoitteiden selvittämiseen. Kehittämistavoitteisiin vastattiin työssä siten, että Green Officen käyttöönotto esitettiin sen käyttöönoton vaiheiden ja teoreettisen muutoksen vaiheiden mallin yhdistelmänä. Organisoinnin kysymyksiin esitettiin ratkaisut empiirisen aineiston ja viitekehyksen pohjalta.
Itämeren laivaliikenne kasvaa kaiken aikaa ja se lisää öljyonnettomuuden riskiä merellä. Öljyonnettomuuden vakavia seurauksia voidaan torjua suorittamalla ennaltaehkäiseviä toimenpiteitä niin kansallisella kuin kansainvälisellä tasolla. Rannikkomaiden on toimittava yhteistyössä kriisitilanteiden varalta. Mailla on paremmat mahdollisuudet vastata vaaratilanteisiin, kun ympäristö- ja öljyntorjuntakoulutus on yhteneväinen. Tämä opinnäytetyö tehtiin toimeksiantona - hankkeelle ja työn tarkoituksena oli selvittää EnSaCo- hankkeessa mukana olevien pelastuslaitosten öljyntorjunnan koulutuksen yhtenäistämismahdollisuuksia Itämeren alueella. Työssä oli keskeistä verrata Suomen, Ruotsin, Viron ja Venäjän tämänhetkistä ympäristö- ja öljyntorjuntakoulutusta sekä löytää koulutuksen yhtenäistämiselle olevat haasteet. Tutkimuksen teoriaosuus perustuu alan kirjallisuuteen, järjestöjen julkaisuihin ja raportteihin. Teoriaosassa käsitellään Itämeren ja öljyliikenteen nykytilaa sekä kestävän kehityksen koulutusta. Ympäristökoulutusta tarkasteltaessa tukena toimivat pelastuslaitosten opetussuunnitelmat sekä kurssitarjonnat ympäristö- ja öljyntorjuntakoulutuksessa.  Tutkimus toteutettiin kvantitatiivisena tutkimuksena ja kohderyhmänä toimivat edellä mainittujen maiden pelastuslaitosten palomiehet, paloesimiehet sekä koulutuksen järjestäjät. Aineistonkeruumenetelmänä toimi sähköinen kyselylomake ja aineisto kerättiin elo-syyskuun vaihteessa vuonna 2012. Tulokset käsiteltiin Excel- ohjelman avulla. Tutkimuksen tuloksista selvisi, että ympäristö- ja öljyntorjuntakoulutusta tulisi lisätä niin teorian kuin käytännön tasolla. Kyselystä nousi esille myös kansainvälisen yhteistyön merkitys koulutuksissa. Suurimmiksi yhtenäistämisen haasteiksi nähtiin tarvittavien resurssien, kuten kouluttajien ja rahan puute. Yhtenäistämisen esteinä nousivat esille myös eri maiden lainsäädännöt ja tavat toimia. Toiminnan yhtenäistämisen kannalta tulisi lisätä kansainvälistä liikkuvuutta opiskelijoiden ja kouluttajien kesken. Yhteisellä oppimisella voidaan löytää yhteisiä toimintatapoja onnettomuustilanteisiin.
Mitkä ovat pelastuslaitosten öljyntorjunnan koulutuksen yhtenäistämismahdollisuudet Itämeren alueella
Arctic Hotel Pohtimon ympäristöselvitys
Liiketoimintaosaaminen : menestyvän yritystoiminnan perusta
Ympäristöosaamisen kehittäminen : Case: Kela Tapiolan toimisto
Svean henkilöstön asenteiden kartoittaminen ja vaikutus ympäristötoimintaan
WWF:n Green Office -ympäristöjärjestelmä Haaga-Helia ammattikorkeakoulun Haagan toimipisteelle
Ympäristönsuojelu ja ympäristöjohtaminen
Tiivistelmä.
Ympäristö ja liiketoiminta : arkiset käytännöt ja kriittiset kysymykset
Yrityksiltä odotetaan ympäristöasioiden huomioonottamista mitä enenevässä määrin. Kotitalouksia on koulutettu kierrättämään ja lakeja säädetty yhä tiukemmiksi kiinteistöjen jätehuollon kannalta. Niinpä esimerkiksi biojätteen koostumuksen voi olettaa olevan kaikille selvää. Näin ei kuitenkaan ole ja erityisesti työpaikoilla kierrätys kangertelee, vaikka jätehuollon puolesta sille olisikin hyvät edellytykset.  Ympäristöjohtaminen ymmärtää palvelun kokonaisuutena ja tiedostaa sen ympäristövaikutukset koko tuotteen elinkaaren ajalta. Laatuajattelu kulkee usein käsi kädessä ympäristöajattelun kanssa. Ympäristöasioiden hallinnan helpottamiseksi on kehitetty vapaaehtoisia, standardoituja menetelmiä. Myös muunlaisia menetelmiä on tarjolla ympäristöhallintajärjestelmän laatimiseksi.   Tämän opinnäytetyön tavoite on tehdä sekä kirjallisesti että toiminnallisesti hyvä ympäristökatselmus, jota noudattamalla ravintola Vian toiminta olisi sekä kustannustehokkaampaa että ympäristöystävällisempää. Tämän katselmuksen on tarkoitus toimia käytännöllisenä välineenä ravintola Vian käytäntöjen kehittämisessä. Opinnäytetyön tekijä on kiinnostunut ympäristöymmärtämisen edistämisestä ja työskennellessään esimiehenä ravintola Viassa hän halusi tarttua huomaamiinsa epäkohtiin järjestelmällisesti.  Katselmus toteutettiin talvella 2005-2006 ravintola Vian tarpeisiin. Siinä puututtiin jäteongelmaan ja energiankulutukseen kehittäen käytäntöjä viisaampaan suuntaan.
Kestävä johtaminen : ikä- ja työkykyjohtamisen haasteet
Kirjassa käydään kattavasti läpi yritysvastuuta osana liiketoimintastrategiaa sekä sen ottamista aidosti osaksi yrityksen toimintaa ja liiketoimintaprosesseja. Teoksessa edetään toimintaympäristön analysoinnista yritysvastuun riskien kartoittamiseen ja yritysvastuun toteuttamiseen prosessina. Lisäksi käydään läpi vuorovaikutusta sidosryhmien kanssa.
Ekotehokkuus vaatetussuunnittelussa ja tuotekehityksessä
Yritys ja ympäristö
Ravintola Vian ympäristökatselmus
Kansainväliset ympäristöstandardit suomalaisessa metsäteollisuudessa
Opetuspaketin suunnittelu ympäristöasioiden hallintaan ISS Palveluiden Ruokailupalveluille osana ympäristöohjelman jalkauttamista
