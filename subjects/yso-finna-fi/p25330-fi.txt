http://www.yso.fi/onto/yso/p25330 vuokranantajat
vuokranantajat vuokranantajat
Työvoiman vuokraukseen liittyvistä vero-ongelmista pohjoismaissa erityisesti työnantaja-käsitettä silmällä pitäen
Tasa-arvolaki työsuhteessa
Liikehuoneiston vuokrasopimus : käytännön ohjeet vuokranantajalle
Asiakastyytyväisyystutkimus vuokranantajille : case Vuokramaailma
Vuokratyöntekijän sivulliselle aiheuttaman vahingon korvaaminen
Vuokrakodin huolto-opas
Pysyvän työn toivossa : määräaikaisten työsuhteiden käytöstä ja kokemisesta
Vuokrasopimuksen irtisanominen, purkaminen ja häätö Case-yrityksen näkökulmasta
Vuokratyöstä tullut lääke irtisanomisen tuskaan : henkilöstöpäälliköt tunnustavat välttelevänsä yt-neuvotteluja
Vireillepannun häädön kokonaisvelka vuokranantajalle
Vuokravälitysyrityksen uusasiakashankinta markkinointiviestinnän kehittämisen avulla
Määräaikaiset työsuhteet ja työvoiman vuokraus [Ellibs-kirja]
Rajoitetusti verovelvollisten vuokratyöntekijöiden verokohtelu ja ulkomaisten yritysten ennakkoperintärekisteröinti
Vuokratyön käyttö lisääntyy : EU-alueella vuosittain yli 7 miljoonaa vuokratyössä
Vuokratyöntekijän aiheuttaman vahingon korvaaminen
Opinnäytetyön toimeksiantaja on Sivakka. Harjoitteluni jälkeen olen työskennellyt Sivakalla palveluneuvojana ja sitä kautta tutustunut Oulun suurimman vuokranantajan toimintaan. Pohdimme opinnäytetyön aihetta yhdessä Sivakan asuntopalvelupäällikön kanssa ja johtopäätöksenä valitsimme häätöihin liittyvän aiheen. Häätöjen määrät ja muut asumiseen liittyvät vaikeudet ovat olleet viime vuosina kasvussa valtakunnallisesti, ja tämä heijastuu luonnollisesti myös Sivakan vuokra-asunnoissa. Työn varsinaisena tavoitteena on tutkia vireillepannun häädön keskimääräinen kokonaisvelka vuokranantajan näkökulmasta. Häädön kustannuksia käsitellään vain sellaisissa häätöön liittyvissä tilanteissa, joissa vuokralainen on muuttanut itse pois ennen ulosottomiehen vahvistamaa häätöpäivää, tai häätö on toteutettu ulosottomiehen toimeenpanemana virallisena häätöpäivänä. Tutkimusaineistoa läpi käymällä selvitetään kustannuseriä, joihin voisi olla mahdollista vaikuttaa esimerkiksi työohjeistuksilla ja -tavoilla. Näin pyritään löytämään keinoja, joilla voidaan hillitä häädöstä aiheutuvien kustannusten kasvua ja mahdollisesti saada ne laskuun. Opinnäytetyössä sovelletaan määrällisen tutkimuksen menetelmiä. Tutkimusjoukko on kerätty 1.1.2014 – 12.2.2015 välisenä aikana häädetyistä ruokakunnista ja aineistona toimii Sivakan sisäiset tilastot käräjäoikeuteen toimitetuista haasteista ja niihin liittyvistä häädöistä. Teoriaosuuden lähteinä hyödynnetään muun muassa vuokrausalaan liittyviä lakeja, kirjallisuutta, asiantuntijoita sekä Sivakan henkilökuntaa. Raportin alussa on huoneiston vuokraamiseen liittyvää teoriaa, josta siirrytään lopuksi tilastolliseen osuuteen ja johdatteluun asumisneuvonnan tarpeesta. Asumisneuvonta on toimintaa, jolla vuokralaisen ongelmiin voidaan puuttua ja vaikuttaa ennaltaehkäisevästi jo ennen mahdollista haasteprosessia. Tilastossa on huomioitu ainoastaan kiinteistöyhtiön välittömät kustannukset, joten välillisiä kustannuksia työssä ei arvioida. Haastehakemuksen saaneista ruokakunnista noin 80 prosenttia häädettiin. Noin kolmannes muutti itse ennen määrättyä häätöpäivää ja lopuissa ulosottomies suoritti häädön virallisena häätöpäivänä. Tyypillisesti haaste käräjäoikeuteen oli lähtenyt maksamattomien vuokrien vuoksi. Keskimääräinen häätö jätti vuokranantajalle välittömiä kustannuksia noin 4 150 euroa. Suurin osa häädetyistä ruokakunnista oli yhden hengen talouksia ja häätö johtui pääosin vuokravelasta. Kaksi kolmesta häädetystä oli miehiä. Noin puolella häädetyistä ruokakunnista oli myös muita havaittavia ongelmia asumisessa vuokranmaksun lisäksi.
Työnantajavelvoitteet vuokratyössä
Oulun Sivakka Oy:n yrityskuva
Asunnonvaihtoprosessi Jyväskylän Vuokra-asunnot Oy:ssä
Turvallista asumista 20 vuotta
Työsuhteen pelisäännöt
Viihdy vuokralla :  tietoa ja neuvoja vuokralaiselle
Työnantajan isännänvastuu työvoiman vuokrauksessa
Sopimus tervehdyttää työvoimanvuokrausta : Ruotsissa sopimus vähentää turvattomuutta : Ruotsin henkilöstöpalveluyritykset tarjoavat vakinaisia työsuhteita ja takuupalkan
Huono-osaisia työntekijöitä ? : tutkimus vuokratyöntekijöiden työelämän laadusta
Opinnäytetyön aiheena on vuokraveloista johtuvien maksuhäiriömerkintöjen vaikutus uuden vuokrasuhteen onnistumiseen. Opinnäytetyön tarkoituksena on selvittää, onko sellaisen asunnonhakijan, jolla on vuokraveloista johtuva maksuhäiriömerkintä, asuttamisessa riskejä vuokranantajalle. Työn tavoitteena on vastata kysymykseen: miten vuokrasta tulleet maksuhäiriömerkinnät vaikuttavat asukkaan vuokrasuhteeseen ja sen onnistumiseen? Työn toimeksiantajana on oululainen vuokrataloyhtiö. Opinnäytetyön tutkimusmenetelmänä teoriaosuudessa käytetään lainoppia. Keskeisintä lainsäädäntöä ovat laki asuinhuoneiston vuokrauksesta, luottotietolaki sekä laki velan vanhentumisesta. Maksuhäiriömerkintä on luottotietorekisteriin kirjattu merkintä yksityishenkilön pitkittyneestä maksulaiminlyönnistä. Merkintä ei synny luottotietoihin yllättäen, vaan se seuraa monista viranomaisten toimista. Maksuhäiriömerkinnät voivat vaikeuttaa uuden vuokra-asunnon saamista, etenkin silloin, kun merkinnät koskevat aiempaa vuokravelkaa. Vuokranantaja voi tällöin tehdä vuokrasopimuksen erityisehdoilla, kuten määräaikaisena ja vaatimalla suurempia vakuuksia. Asunnonhakijan, jolla on vuokraveloista johtuvia maksuhäiriömerkintöjä, asuttaminen on uudelle vuokranantajalle aina taloudellinen riski mahdollisen vuokrasuhteen epäonnistumisen ja uuden velan syntymisen vuoksi. Työn empiirisessä osuudessa on tutkittu toimeksiantajan vuokra-asuntoihin aikavälillä 1.1.2012–30.6.2013 muuttaneiden asukkaiden, joilla oli vähintään yksi maksuhäiriömerkintä vuokravelasta, asumishistoriaa asuttamisesta vuokrasuhteen päättymiseen. Tutkimusmenetelmä on tilastollinen. Tutkimuksen perusteella on mahdollista tunnistaa jo asuttamisvaiheessa tietyntyyppisiä henkilöitä, joiden kohdalla riski vuokrasuhteeseen liittyville ongelmille on suurempi. Vuokralaisista enemmistö oli pienituloisia ja nuoria aikuisia, jotka asuivat joko yksin tai kahden hengen taloudessa. Enemmistöllä aineiston asunnonhakijoista oli ennestään 1-2 maksuhäiriömerkint��ä vuokravelasta. Vuokrasopimukset oli tehty lähes kaikille määräaikaisena, mutta vuokravakuus oli tavallisimmin vain yhden kuukauden vuokraa vastaava määrä, huolimatta vuokralaisen vuokravelasta johtuvista maksuhäiriömerkinnöistä. Valtaosalla vuokralaisista aiempi vuokravelka oli asuttamisvaiheessa maksamatta. Vuokralaisista yli puolet ei saanut yleistä asumistukea asumisensa aikana ja yli puolet eivät myöskään olleet sosiaalitoimen asiakkaita. Suurin syy vuokrasopimusten päätymiseen vuokralaisesta johtuen olivat asukkaan vuokranmaksuongelmat. Valtaosa asukkaista muutti huoneistosta pois vuokrasopimuksen päätyttyä ja luovutti huoneiston hallinnan asianmukaisesti vuokranantajalle. Vuokralaisista, joilla jäi vuokravelkaa maksettavaksi, lähes kaikilla oli ennestään yksi tai kaksi maksuhäiriömerkintää vuokravelasta.
Opinnäytetyön kehittämistehtävänä oli kartoittaa yksityishenkilöinä toimivien vuokranantajien vuokra-asuntotuotteen pitkäaikaiseen vuokraukseen liittyviä palvelujen tarpeita asukasvalinnoissaan liikunta- ja toimintarajoitteisista ja ikääntyvistä vuokra-asunnon hakijoista. Työn tutkimuksellisiksi metodeiksi valittiin kirjallisuuskatsaus, sähköpostityöskentely ja sähköpostihaastattelu.     Kehittämistehtävän keskeinen tulos oli, että yksityishenkilöinä toimivien vuokranantajien vuokra-asuntotuote soveltuu vuokra-asuntoa pitkäaikaiseksi tarvitsevan asumismuodoksi. Yksityishenkilönä toimivalle vuokranantajalle asunto on pitkäaikainen sijoituskohde, joka tuotto mieluiten muodostettaisiin pitkäaikaisten vuokrasuhteiden varaan. Yksityishenkilöinä toimivilla vuokranantajilla todettiin olevan valmiuksia vuokrata asuntotuotettaan esteetöntä asumista tarvitseville liikunta- ja toimintarajoitteisille ja ikääntyville henkilöille.     Kehittämistehtävä osoitti, että vuokra-asuminen yleistyy ja on asumismuotona koko ajan yhä hyväksyttävämpää. Vuokra-asumisen painopiste siirtyy niin kutsuttuun tavalliseen asumiseen. Yhdessä nämä seikat muodostavat lisääntyvää kysyntää pitkäaikaiseen asumiseen soveltuvista vuokra-asuntotuotteista. Vuokra-asuntojen markkinointiin liittyvien markkinointikanavien tarpeen ennakoidaan lisääntyvän ja monipuolistuvan etenkin pitkäaikaisen asumisen vuokra-asuntotarjonnassa. Tehtävässä tunnistettiin kehittämistarpeita yksityishenkilöinä toimivien vuokranantajien tietoisuudessa asumisen esteettömyydestä.       Asiasanat: yksityishenkilöinä toimivat vuokranantajat, vuokra-asuminen, vuokra-asunto, esteetön asuminen, liikunta- ja toimintarajoitteiset, ikääntyvät.
Pärjäämisen ajat - horjuvat työt
Tämän opinnäytetyön tarkoituksena oli tutkia Vuokramaailman Turun toimipisteen vuokranantajien asiakastyytyväisyyttä. Tutkimuskohteina olivat asiakaspalvelu ja asiakastyytyväisyys. Työn tavoitteena oli selkeyttää kuva Vuokramaailman asiakaspalvelun sekä Vuokramaailman asiakkaiden tämän hetkisen tyytyväisyyden tasosta. Tämän lisäksi tavoitteena oli saada tietoa asiakkailta toiminnan kehittämiseksi. Työn teoriaosuudessa käsitellään yrityksen asiakaspalvelutoimintaa sekä asiakastyytyväisyyttä. Teoriaosuudessa käydään läpi asiakaspalvelun eri osa-alueita kuten asiakaspalvelun vaiheita ja laatua. Tämän lisäksi tutkimuksessa paneudutaan asiakastyytyväisyyteen. Asiakastyytyväisyys osiossa tutkitaan muun muassa tyytyväisyys- ja tyytymättömyystekijöitä, asiakastyytyväisyyden seurantaa ja tyytyväisyyden mittareita. Vuokramaailman asiakastyytyväisyyden tasoa mitattiin määrällisen, eli kvantitatiivisen tutkimusmenetelmän avulla. Tutkimuksen aineisto kerättiin kyselylomakkeella. Kyselyyn osallistuivat Vuokramaailmalle asuntonsa välitykseen antaneet vuokranantajat. Saatujen tutkimustulosten perusteella on havaittavissa, että suurin osa asiakkaista pitää Vuokramaailman asiakaspalvelun ja osaamisen tasoa erittäin korkealla tasolla. Asiakastyytyväisyys on uudelle yritykselle erittäin tärkeää ja tällä alueella Vuokramaailma on tutkimusten mukaan aloittanut erittäin vahvasti. Vuokranvälitysala on tällä hetkellä todella kovan kilpailun alaisena ja asiakastyytyväisyyden säilyttäminen on olemassaolon perusedellytys. Tutkimuksen kautta löytyi myös kehittämiskohteita. Kehittämiskohteita on pohdittu lähemmin työn lopussa, omat kehitysehdotukset osiossa.
Tiivistelmä (s. IV).
Olisinpa kotona : nuorten asunnottomuuden ennaltaehkäisyhankkeen (2012-2015) tuotokset ja opit
Yksityishenkilöinä toimivat vuokranantajat & liikunta- ja toimintarajoitteisten sekä ikääntyvien henkilöiden vuokra-asuminen
Työvoimanvuokraus : uusia mahdollisuuksia yrityksille ja työntekijöille
Vuokranantajien ja vuokralaisten ostopäätösprosessin selvittäminen : Seinäjoen Kotijoukkue Oy
Oikeudet ja velvollisuudet työsuhteessa
Pätkätyöt : työnantajan ja palkansaajan opas
Henkilöstön asema palvelutuotannon muutoksissa : opas kunnallisille esimiehille
Epätyypilliset työsuhteet : työnantajan näkökulma
Määräaikaiset työsuhteet ja työvoiman vuokraus
AME Consulting Oy:n vuokratyöntekijöiden tyytyväisyys työsuhteeseensa ja vuokrausyrityksen työnantajakuva
Vuokrataloyhtiön strategiaprosessi ja vuokraustoiminnan menestystekijät
Määräaikaiset ja osa-aikaiset työsopimukset
Opinnäytetyön aiheena on edunvalvottava vuokralaisena. Aihe on ajankohtainen, koska edunvalvottavien määrä on jatkuvasti kasvanut sen jälkeen, kun laki holhoustoimesta (1.4.1999/442) on tullut voimaan. Työn toimeksiantaja on Sivakka-yhtymä Oy, joka on Oulun suurin vuokranantaja. Suoritin ammattiharjoittelun kesällä 2013 toimeksiantaja-yrityksessä. Harjoittelun aikana syntyi idea opinnäytetyön aiheesta. Opinnäytetyössä on tarkoituksena selvittää edunvalvonnan vaikutuksia vuokrasuhteeseen. Opinnäytetyön tutkimuskysymys on: Miten vuokralaisen edunvalvonta vaikuttaa vuokrasuhteeseen? Työssä aihetta käsitellään vuokranantajan näkökulmasta. Opinnäytetyön tietoperustana on lainoppi, kirjallisuus sekä hallituksen esitykset. Työn empiirinen osuus on saatu teemahaastatteluiden avulla. Keskeisimpiä lakeja työn kannalta ovat laki holhoustoimesta (1.4.1999/442) ja laki asuinhuoneiston vuokrauksesta (31.3.1995/481). Opinnäytetyön tutkimusmenetelmä on kvalitatiivinen eli laadullinen menetelmä. Työtä varten on haastateltu kolmea henkilöä ja tätä kautta on saatu käytännön tietoa aiheeseen liittyen. Haastattelut toteutettiin teemahaastatteluina. Opinnäytetyön avulla saatiin tietoa miten vuokralaisen edunvalvonta vaikuttaa vuokrasuhteeseen. Valmista opinnäytetyötä voidaan hyödyntää vuokraustoiminnassa. Työn avulla voidaan hahmottaa mitä vuokranantajan on erityisesti otettava huomioon, kun vuokralaisena on edunvalvottava. Johtopäätöksenä voidaan todeta, että vuokrasuhteen aikana ongelmat ovat lähinnä tiedonkulussa. Tiedottamiseen on kiinnitettävä erityistä huomiota, kun vuokralaisena on edunvalvottava. Edunvalvottavan vuokrasuhde sujuu useimmiten ilman ongelmia. Asumiseen liittyvät kysymykset ovat usein henkilökohtaisia asioita, joten päämies itse hoitaa asioita kykyjen mukaan ja edunvalvoja auttaa päämiestä tarvittaessa. Ongelmia syntyy tilanteissa, joissa edunvalvottava kuolee. Asioiden hoitaminen, kuten vuokra-asunnon irtisanominen jää kuolinpesän vastuulle. Nykyään on yhä enemmän tilanteita, joissa perittävällä ei ole omaisia, ja tämä tuottaa ongelmia. Tämä olisi mielenkiintoinen jatkotutkimuskohde tuleville opinnäytetöille.
Työnantajavelvoitteiden jakautuminen vuokratyössä
Opinnäytetyön toimeksiantaja on valtakunnallisen vuokravälitysyrityksen Oulun toimipiste, joka tarjoaa vuokravälityspalveluja vuokranantaja-asiakkaille. Toimeksiantajan tarkoituksena on kasvattaa toimintaansa, jonka toteutumiseen tarvitaan uusia vuokranantaja-asiakkaita, sillä vuokranantajat maksavat yritykselle välityspalkkiota asunnon vuokraamisesta. Markkinointiviestinnän toimivuus on tärkeä osa uusasiakashankintaa, joten työn tavoitteena oli tehdä toimeksiantajalle markkinointiviestinnän kehittämisehdotuksia uusien asiakkaiden hankintaa varten. Tietoperustassa käsitellään aluksi vuokravälitystoimialan palveluita, välityspalkkioita, lainsäädäntöä ja vuokravälitystoimialan nykyistä tilannetta Oulussa. Lisäksi kerrotaan tarkemmin toimeksiantajan nykyisistä asiakkaista sekä tämänhetkisestä markkinointiviestinnästä. Tämän jälkeen keskitytään toimeksiantajan markkinointiin uusasiakashankinnan, yrityksen tunnettuuden sekä kilpailukeinojen parissa. Kilpailukeinoja tarkastellaan palveluiden markkinoinnin 7P-mallin avulla. Tietoperustan lisäksi markkinointiviestinnän kehittämisessä hyödynnettiin kahden analyysin tuloksia, jotka toteutettiin kvalitatiivisena eli laadullisena menetelmänä. Kilpailija-analyysissa havainnoitiin kilpailijoiden ja toimeksiantajan markkinointiviestintää mahdollisuuksien mukaan kuukauden ajan. Havainnoinnin avulla selvitettiin, millä markkinointiviestinnän keinoilla ja sanomilla kilpailijat viestivät mahdollisille asiakkaille. Havainnoinnin tarkoituksena oli saada ideoita toimeksiantajan markkinointiviestintään. Asiakasanalyysi tehtiin puhelinhaastatteluiden avulla, joihin osallistui 12 toimeksiantajan nykyistä vuokranantaja-asiakasta. Haastatteluiden avulla haluttiin ymmärtää asiakkaita, jotta voitaisiin valita markkinointiviestintä paremmin. Asiakasanalyysissa oletettiin, että potentiaaliset asiakkaat toimivat samankaltaisesti kuin nykyiset asiakkaat. Kilpailija-analyysin tuloksista ilmeni, että markkinointiviestinnän ajankohta voitaisiin kohdistaa viikonloppuihin ja kuukauden viimeisiin ja ensimmäisiin päiviin, jotta potentiaaliset asiakkaat tavoitettaisiin parhaiten. Kilpailija-analyysin perusteella toimeksiantaja voisi tavoitella asiakkaita tilaisuuksien avulla. Sen sijaan asiakasanalyysissa tuli esille hakukonemarkkinoinnin ja suosittelun tärkeys. Analyysin vastauksissa korostui välityspalvelun oston syiksi vuokranantajan osaamisen puute ja välityspalvelun käytön helppous. Hyvän välitysyrityksen ominaisuudet asiakasanalyysin mukaan tulisi olla nopeus, luotettavuus sekä hyvä palvelu. Molempien analyysien tulokset otettiin huomioon markkinointiviestinnän kehittämisessä.
Edunvalvottava vuokralaisena
Asunnon omistajien tyytyväisyys vuokravälityspalveluun
Vuokraveloista johtuvien maksuhäiriömerkintöjen mahdollinen vaikutus vuokrasuhteen onnistumiseen
Hikipajat horisontissa : Lohjan elcoteqlaiset pitävät vuokratyötä tiukassa kontrollissa
Vuokratyö väylänä vakituiseen työsuhteeseen?
Vuokratyö
Työnantaja ja verosuunnittelu
Työnantajan imagon merkitys vuokratyöntekijöiden työpaikkavalinnoissa
Henkilöstöpalveluyrityksen työnantajabrändi vuorkatyöntekijöiden näkökulmasta : Tapaus Adecco Finland Oy
Työnantajavastuun ja -velvoitteiden jakautuminen vuokratyösuhteessa
Tiivistelmä.
Tämän opinnäytetyön tarkoituksena oli selvittää miten laatia hyvä ja mahdollisimman kattava vuokrasopimus työnantajani käyttöön, siten että tehdyt vuokrasopimukset soveltuvat parhaalla mahdollisella tavalla vuokrattaviin tiloihin. Tavoitteena oli välttyä erilaisilta vuokranantajan ja vuokralaisen käsityksiltä, eli ennakoida mahdollisimman hyvin tulevaa vuokrakautta. Työ on toiminnallinen opinnäytetyö. Teoriaosuus perustuu lain-säädäntöön, alan kirjallisuuteen sekä kirjoittajan käytännön kokemuksiin. Teoriaosuutta havainnollistetaan yksinkertaisin esimerkein ja muutamin oikeustapauksin, jotta lukija saa selkeän kuvan kerrotusta. Työn tavoite oli kiinnittää huomiota vuokrasopimuksen yksityiskohtien kirjaamiseen siten, että vuokra-aika sujuu mahdollisimman ongelmattomasti. Opinnäytetyössä käydään läpi liikehuoneiston vuokrasopimus kohta kohdalta ja selitetään, mitä kussakin vuokrasopimuksen kohdassa tulee huomioida, jotta vältytään ongelmatilanteilta vuokra-aikana tai sen päättyessä. Työssä todetaan, kuinka tärkeätä on ohjeistuksen päivittäminen heti, kun joku epäkohta vuokrasuhteessa ilmenee. Eli opitaan tapahtuneista virheistä. Liitteenä oleva vuokrasopimuksen täyttöopas toimii hyvin työnantaja yritykseni päivitettävänä muistilistana uusia vuokrasopimuksia tehtäessä. Jokainen vuokrasopimus on ainutlaatuinen eikä yleispätevää mallia voi antaa.  Valmiin vuokrasopimuspohjan täyttäminen ei ole vaikeata, se onnistuu kaikilta.  Huomiota tuleekin kiinnittää vuokrattavan tilan ominaisuuksiin ja kirjata tilaan liittyvät yksityiskohdat mahdollisimman tarkasti. Tulee tutustua hyvin myös tulevaan vuokralaiseen. Etenkin pieniä toimistohuoneita vuokraavia vuokralaisia on hyvin erilaisia.  On isoja yrityksiä, joille vuokralaisena oleminen on hyvin tuttua. Vuokralaisia on myös aloittavia yrittäjiä, jotka solmivat mahdollisesti ensimmäistä vuokrasopimustaan.  Vuokranantajan tulee neuvotteluissa selvittää vuokralaiselle mahdollisimman laajasti vuokrasopimuksessa sovittavat asiat. Tulee varmistua siitä että vuokrasopimuksen solmivat osapuolet, vuokralainen ja vuokranantaja, ymmärtävät sopimuksessa sovittavat asiat samalla tavalla. Tämä varmistuu parhaiten käymällä sopimus yhdessä läpi kohta kohdalta.
Tiivistelmä myös suomeksi.
Yrityksen imago ja maine työntekijöiden näkökulmasta : case Eilakaisla Lahti Oy
Valvontaa ja vastuuta ulkopuolisen työvoiman käyttöön : tutkimus tilaajavastuulain toteutumisesta
Vuokra-asunto Helsingissä sijoituksena ja kotina : vuokranantaja- ja vuokralaiskyselyn tuloksia
Vuokra-asunto Helsingissä sijoituksena ja kotina : vuokranantaja - ja vuokralaiskyselyn tuloksia
Kilpailukieltosopimukset työsuhteessa : sopimisen edellytykset ja edellytysten soveltaminen erityisesti moninaisiin työsuhteisiin
Vastuu vuokratyöntekijän aiheuttamasta vahingosta
Vuokratyö [Talentum- verkkokirjahylly]
