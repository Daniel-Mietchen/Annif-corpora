http://www.yso.fi/onto/yso/p24802 spontaanius
spontaanius spontaanius spontaanisuus
Tuhat ja yksi otusta : kokeilevin luonnostelumenetelmin kohti intuitiivisempaa luomisprosessia
Kahden Simonen kainalossa
Opinnäytetyö sisältää taiteellisen osion ja kirjallisen osion. Taiteellinen osio on esitys nimeltä Hylkääminen, joka sai ensi-iltansa 8.2.2013 Q-teatterin puoli-Q näyttämöllä. Kirjallinen osio on nimeltään Kahden Simonen kainalossa ja se sisältää tekijän pohdintoja omista lähtökohdistaan, motiiveistaan ja toteutumisestaan kolmessa roolissa: ihmisenä, taiteilijana ja opettajana. Kirjallinen opinnäytetyö on tietyssä mielessä perinteikäs taiteen alan opinnäyte: se keskittyy tekijän subjektiiviseen kokemukseen itsestään kokijana ja tekijänä. Sen keskiössä on siis kokemus, joka on ymmärretty tässä sekä henkilökohtaisina elämäntilanteina, että perustavanlaatuisena tapana olla olemassa. Sysäyksenä sekä teatteriesitykselle, että kirjallisille pohdinnoille on toiminut tekijän kokema synnytyksen jälkeinen masennus ja siitä avautunut kriisi. Tämän kriisin kautta tekijä yrittää asettaa itsensä kontekstiin ja katsoa mahdollisuuksiaan toteutua tässä maailmassa. Kriisin selvittämiseksi tekijä on tarttunut laajasti myös filosofiseen kirjallisuuteen ja löytänyt erityisesti fenomenologien ja eksistentialistien parista taiteelliseen opinnäytetyöhönsä materiaalia. Hylkääminen -esityksessä ajatuksia on referoitu Simone de Beauvorilta, Jean-Paul Sartrelta ja Maurice Merleau-Pontylta. Kirjallisen opinnäytetyön sivuilla ajatuksia on heidän lisäkseen lainattu mm. Simone Weililtä, Juha Vartolta ja Juha Suorannalta. Ensimmäisessä osiossa – IHMINEN - kartoitetaan tekijän suhdetta omaan taustaansa ja henkilökohtaisen, eletyn kokemuksen kautta niihin ulottuvuuksiin, joita tekijä ymmärtää tilanteeseensa liittyvän. Toisessa osassa – TAITEILIJA – kartoitetaan näiden ulottuvuuksien ilmentymistä ja vaikuttamista tekijän taiteelliseen toimintaan ja kiinnostuksen kohteisiin. Viimeisessä osiossa – OPETTAJA – luodaan katsaus ympäröivään todellisuuteen, suomalaiseen yhteiskuntaan ja kasvatuksen mahdollisuuksiin tänä päivänä. Viimeisessä osiossa tekijä myös luonnostelee omaa opetusfilosofiaansa. Kirjallisen osion nimi – KAHDEN SIMONEN KAINALOSSA – viittaa siihen perintöön, johon tekijän kaltainen melankoliaan taipuvainen ja maailman helposti mielettömäksi kokeva naispuolinen ihminen voi nojautua tarkastellessaan miksi asiat ovat niin kuin ne ovat ja miten siitä huolimatta voisi jaksaa jatkaa. Tekijän kriisin myötä jälleen voimallisesti aktivoitunut nihilistinen mieliala, sekä suomalaisesta kulttuuriperimästä mukaan tarttunut negatiivissävytteinen tapa asennoitua maailmaan ja kokemaansa on kutsunut esiin kaksi ranskalaista Simonea, jotka ovat tinkimättömällä ajattelullaan sekä kannustaneet tekijää yrittämään koko ajan vähän pidemmälle ja toisaalta viisaudellaan kannatelleet tekijää ylittämään sen, mitä hän huonoimmalla hetkellään on.
Kroonisesti afaattisten henkilöiden kuvakerronta : monitapaustutkimus transkraniaalista magneettistimulaatiota ja ILAT-kuntoutusta saaneiden tutkittavien puheen tuotosta
Askarteleva mieli on tutkielma kuvataiteen ja kuvataiteilijuuden mielekkyydestä. Mielekkyys saavutetaan, kun punotaan yhteen taiteilijan elämä, taideteos ja taideteoksen vuorovaikutteisuus. Lanka näiden osatekijöiden välille on löytynyt Sigmund Freudin Unien tulkinnan ja surrealismin teorioiden kanssa käydyistä pohdinnoista. Tutkielman keskeisimmät käsitteet ovat unikuva ja runokuva. Tutkielmaa kuljettavat näiden käsitteiden yhteiset piirteet; molemmat ovat spontaanin miellejuoksun tuotteita. Unikuva syntyy undeksuvan mielessä, runokuva taas spontaanin, luovan leikin tuloksena. Tutkielmassa tuodaan esille ainekset, joista unikuva ja runokuva muodostuvat, ja pyritään osoittamaan niiden runollisen kielen piilotajuntaa ilmentävät aspektit ja niiden vaikutus. Tutkielmassa on hahmoteltu psykoanalyyttista taiteen tulkintaa kuvataiteilijan näkökulmasta. Psykoanalyysin ja kirjoitetun runotekstin kautta tutkielma avaa myös uuden näkökulman surrealismiin. Askarteleva mieli toimii inspiraationa ja tietopakettina kaikille luovuudesta kiinnostuneille.
Spontaani kuvaviestintä nuorten arjessa
“Muutan käärmeet enkeleiksi” : Vapauttavien ja luovien työtapojen kehittäminen osana laulusarjan Fyra dikter av Edith Södergran harjoitus- ja esitysprosessia
Improvisaatio oppimisen osana : Johnstonen ja Spolinin metodit itsetunnon kasvattajina
Impro : improvisoinnista iloa elämään ja esiintymiseen
"Soita ihan mitä vaan!" : Muusikkona improvisaatioteatterissa
Tiivistelmä.
Doodlaus : luonnos marginaalissa
Askarteleva mieli
Tunteiden ilmaisusta improvisoidussa ja koreografioidussa tanssiteoksessa
