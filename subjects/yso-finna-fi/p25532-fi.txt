http://www.yso.fi/onto/yso/p25532 ajoreitit
ajoreitit ajoreitit
Opinnäytetyön tavoitteena oli selvittää, kannattaisiko Mauste-Sallinen Oy:n hankkia kuljetusten suunnittelutyön helpottamiseksi reitinoptimointiohjelmisto. Työn tarkoituksena oli tutkia reitinoptimoinnin hyödyntämismahdollisuuksia lähialueelle suuntautuvissa kuljetuksissa silloin, kun kuljetustarve ei ole suuri. Reitinoptimoinnin käyttö muuallakin kuin kuljetusyrityksissä yleistyy koko ajan. Reitinoptimoinnilla tavoitellaan ennen kaikkea kustannussäästöjä, ja erilaisia optimointityökaluja on saatavilla runsaasti. Työssä käsitellään erilaisia reitinoptimointiin ja kuljetusten suunnitteluun tarjolla olevia työkaluja yleisellä tasolla. Yrityksen koko ja kuljetussuoritteiden määrä vaikuttavat paljon siihen, minkälaisen optimointiohjelmiston hankkiminen on kannattavaa. Käytetäänpä kuljetusten suunnitteluun reitinoptimointiohjelmistoa tai muita keinoja, saadaan tehokkaalla suunnittelulla aikaan kustannussäästöjä, jotka voivat olla huomattaviakin. Ohjelmiston hankinnasta päättäminen ei ole yksinkertaista ja vaivatonta. Huomioon otettavia seikkoja on useita, ja suunnittelu kannattaa tehdä huolellisesti. Kuljetusten määrä kohdeyrityksessä on nykyisellään niin pieni, ettei reitinoptimointiohjelmiston hankintaa koettu tarpeelliseksi. Ohjelmiston hankinnasta ja ylläpidosta aiheutuvat kustannukset ovat liian korkeat mahdollisesti saavutettavaan hyötyyn nähden. Työn tuloksena voidaankin todeta, että reitinoptimointiohjelmisto ei useista hyödyllisistä ominaisuuksistaan huolimatta sovellu käytettäväksi kaikissa kuljetustensuunnittelutehtävissä.
Opinnäytetyön tarkoituksena on kartoittaa vihreämmän jätehuollon logistiset keinot tietojärjestelmien, kuljetusoptimoinnin ja toimintaperiaatteiden osalta. Ajoneuvojen seuranta ja optimointi on myös jätehuoltotoiminnassa alkanut yleistyä. Lisäksi entistä enemmän on  kiinnitetty huomiota ympäristöystävällisyyteen ja optimaalisempaan reititykseen. Vihreämpää jätelogistiikkaa tavoitteleva jätehuoltoyhtiö tässä työssä on Turun Seudun Jätehuolto Oy. Työn teoreettinen osuus alkaa jätelainsäädännön osiolla, jossa kerrotaan nykyisestä jätelainsäädännöstä, jonka päätarkoituksena on vähentää jätettä ja lisätä kierrättämistä. Kuljetuksissa keskitytään optimointiin, vihreään logistiikkaan ja paikannusjärjestelmiin. Hyvin optimoidut reitit tuovat kustannussäästöjen lisäksi myös monia muita hyötyjä operatiiviseen ja strategiseen kuljetussuunnitteluun, puhumattakaan energiatehokkuudesta. Hyvät paikannus- tai ajonhallintaohjelmat tuovat taas etua asiakaspalveluun ja ajojen ohjaamiseen. Vihreällä logistiikalla tarkoitetaan logistiikan suunnittelua siten, että taloudellisuus ja tehokkuus on maksimoitu ja ympäristönhaitta minimoitu. Varsinainen käytännön osuus oli selvittää, miten eri yhtiöillä jätelogistiikka on hoidettu, ja se toteutettiin haastattelemalla jätehuoltoyhtiöiden logistiikasta vastaavia työntekijöitä ja jäteurakoitsijoita. Ohjelmistoesittelyssä on toiminnanohjausohjelma nimeltä Ecomond, joka voisi olla tarpeellinen apuväline TSJ:n logistiikkapalveluissa. Käytännön haasteena on myös, miten saariston kausiluontoisesti täyttyvien astioiden täyttymistä tulisi mitata, jotta täyttökerrat saataisiin optimiin. Tähän tavoitteeseen koettiin hyväksi ratkaisuksi Enevo-niminen ohjelma, jolla on uusi innovatiivinen täyttöasteenmittaustekniikka, jossa käytetään mittaamiseen ultraääntä.
Paikkatietopohjainen menetelmä autoilun ajoaikojen ja kokonaismatka-aikojen mallintamiseen : esimerkkinä pääkaupunkiseutu
HSL-alueen runkobussilinjasto 2012-2022
Seudun joukkoliikennesuunnitelma 2010-2014
Tämän työn tarkoituksena oli kartoittaa RouteSmart-paikkatietojärjestelmän käytettävyyttä reittioptimoinnissa sekä siihen liittyviä asioita, kuten käyttäjien paikkatieto-osaamista sekä jatkokoulutustarvetta. Tutkimus on luonteeltaan tapaustutkimus, jossa toimeksiantajana toimii Itella Posti. Tutkimustapana käytettiin kvantitatiivista kyselytutkimusta. Kyselylomake lähetettiin Itellan 26 paikkatietokäyttäjälle ja siihen saatiin 21 vastausta. Tutkimustuloksia analysoitiin tilastoimalla, jolloin tuloksia havainnollistettiin tutkimuksessa graafisin taulukoin. Tutkimuksen teoreettisena viitekehyksenä käytettiin DeLonen ja McLeanin mallia, joka kuvaa tietojärjestelmän onnistumista eri kriteereiden kautta. Reittien suunnittelu on työlästä paperin ja maastossa tapahtuvan mittauksen avulla, joten Itellassa on siirrytty RouteSmart-sovelluksen käyttöön. Järjestelmän avulla voidaan suunnitella reittejä kustannustehokkaasti ja aikaa säästäen. Opinnäytetyössä pyritään saamaan kehittämisehdotuksia järjestelmän ja sen käytön helpottamiseksi. Kyselystä saatujen tulosten perusteella voidaan parantaa järjestelmän käytettävyyttä korjaamalla esille tulleita ongelmakohtia. Lisäksi jatkokoulutuksien tarvetta paikkatietokäyttäjille voidaan harkita. Tutkimuksen avulla saadaan arvokasta tietoa henkilöstön motivaatiosta sekä suunnittelun kehittämistarpeista.
Reittimuutosten vaikutus työtehokkuuteen : case: SITA Suomi Oy, Turun toimipiste
Tässä opinnäytetyössä tarkastellaan SITA Turun yksikössä tehtyjen reittimuutosten vaikutusta työtehokkuuteen vuosina 2014 ja 2015. SITA Turun yksikössä siirryttiin viiden päivän viikkosysteemistä neljän päivän kymmentuntijärjestelmään työtehokkuuden parantamiseksi. Reittien varrella on paljon muuttuvia tekijöitä, jotka aiheuttavat muutoksia tehokkuuteen. Näin ollen tuloksetkin ovat suuntaa antavia. Reittioptimoinnin tarkoituksena jätehuollossa on löytää paras mahdollinen toimintatapa, jolla saavutetaan paras keräilytehokkuus ja auton täyttöaste maksimoidaan. Onnistunut reititys tuo yritykselle huomattavia taloudellisia säästöjä ja päästöjen vähentyminen pienentää ympäristön kuormitusta. Työn tarkoituksena oli selvittää miten paljon reittien muutos oli vaikuttanut työtehokkuuteen. Mittariksi valittiin keräilytehokkuus, jota tarkastelemalla saadaan selville kerättyjen astioiden määrä tietyssä ajassa jolloin tehokkuuden kasvaessa voidaan olettaa, että aikaa, ajokilometrejä ja polttoainetta kuluu vähemmän ja syntyy taloudellisia säästöjä. Jotta luvut olisivat vertailukelpoisia, ei uusia ja vanhoja lukuja voinut verrata suoraan keskenään koska reititykset olivat muuttuneet. Piti verrata kokonaismääriä sillä ne pysyivät samana. Saadut tulokset osoittavat, että keräilytehokkuus oli laskenut jonkin verran uudessa reitityksessä. Keräilytehokkuuden valinta mittariksi osoittautui soveliaimmaksi tavaksi verrata reititysten onnistumista, koska se kertoo miten tehokkaasti astioiden keräily on tapahtunut.
Reittioptimoinnin hyödyntäminen ympäristönhuollossa : case: Raision kaupunkijäteastiat
Paikallisliikenneyhtiön ajosarjojen optimonti
Opinnäytetyön tavoitteena on saada ratkaisu Lassila & Tikanoja Oyj:n ongelmaan vähentämällä tapaturmien syntymistä ja saada yrityksen reitit ajan tasalle. Reittien tulee olla järkevä, jotta yritys pystyy käyttämään kalustoaan hyödyksi. Opinnäytetyön tarkoituksena on uudelleen optimoida lasi- ja metallijätteiden reitit tietojärjestelmien, kuljetusoptimoinnin ja lainsäädännön avulla. Reitit on tarkoitus tehdä logistisesti loogiseksi. Jätehuollossa on yleistynyt tietojärjestelmien käyttö ja ajoneuvojen seuranta. Lisäksi logistiikassa on tärkeää pyrkiä optimaaliseen reititykseen ja ympäristöystävällisyyteen. Opinnäytetyö tehdään Lassila & Tikanoja Oyj yritykselle. Työn teoriaosiossa kerätään tietoa, miten reitti voitaisiin optimoida mahdollisimman hyväksi. Teoriassa käydään optimoinnin käsitteitä ja logistiikkaa ympäristöä huomioiden. Työn tarkoituksena on hakea ratkaisu yritykselle siitä, kuinka heidän tulisi reitittää reitti, jotta se pysyisi ajan tasalla ja olisi logistisesti järkevä. Opinnäytetyössä haastatellaan ajotoimistoa, korjaamoa ja kuskeja, jotka työskentelevät kyseisen reitin parissa. Haastatteluilla olisi tarkoitus kartoittaa kyseistä ongelmaa ja saada erilaisia näkökulmia asiaan. Reittiin olisi tarkoitus käyttää 2 heidän autoaan, joista toinen on 2-lokeroauto, joka kerää molempia jätteitä, ja toinen on normaali pakkaaja, joka pystyy keräämään vain toista jätettä kerrallaan.
Jätekuljetusten logistiikka ja reititys : case: Lassila & Tikanoja Oyj
Elintarvikekuljetusten tehostaminen HAVI Logistics Oy:ssä
Opinnäytetyön tavoitteena oli laatia HAVI Logistics Oy:lle kustannustehokas reittisuunnitelma uuden ajoneuvon toimituksille, asiakkaiden aikavaatimusten mukaan. Työssä perehdytään elintarvikekuljetuksiin, miten lait ja elintarvikealan määräykset vaikuttavat ajoneuvon hankintaan. Samalla perehdytään reittisuunnitteluun ja reittioptimoinnin hyötyihin sekä suunnitteluun liittyviin ongelmiin. Lopuksi käsitellään kuljetuskustannusten muodostuminen ja hallinta. Reittioptimointi laadittiin Genimap TransGT -ohjelman avulla. Ohjelma on tarkoitettu kuljetus- ja tavaraliikenteen optimointiin parantamaan kustannustehokkuutta kuljetuskustannuksissa. Reittisuunnitteluun tarvittavat tiedot kerättiin yrityksen kuljetusosaston johdolta, kuljettajahaastatteluista ja omista käytännön kokemuksista. Kuljetusten kustannuslaskenta tehtiin Ekonvisio 2005 -ohjelmalla. Ekonvisio on kuljetusyrityksille suunnattu kustannus- ja hinnoitteluohjelma. Kustannuslaskennan keskeiset luvut saatiin yrityksen talous- ja kuljetusosastoilta. Työn tuloksena syntyi yrityksen jakeluajoneuvolle optimoidut toimitusreitit sekä ajoneuvokohtainen kustannuslaskelma. Jakelureitit ja kustannuslaskelma ovat työn liitteinä.
Maidontuotantoyksikön pihapiiri
Linjan 61 nopeuttaminen
Tela-ajoneuvojen käyttö tieverkolla : lupaprosessi ja tela-ajoneuvojen vaikutukset tiestöön
Mauste-Sallinen Oy:n lähialueen kuljetusten kehittäminen
Automatkailijan Eurooppa : 26 kauneinta matkailureittiä : nähtävyydet, kartat, kuvat
Optimoinnilla vihreämpi jätelogistiikka : case: Turun Seudun Jätehuolto Oy
Opinnäytetyön aiheena oli optimoida paikallisliikenneyhtiön ajosarjat, jonka tarkoituksena  oli saada aikaan säästöjä niin ajallisesti kuin rahallisestikin. Optimoinnin lisäksi  yrityksen autokierto uudistettiin, koska optimoimisen jälkeen vanhoja autokiertoja  ei pystytty soveltamaan uusien ajosarjojen kanssa.  Optimoimaan ryhdyttiin, koska kuljetusalojen kulut ovat viime vuosina nousseet  huomattavasti ja monet kuljetusyritykset ovat lähteneet etsimään säästökeinoja.  Paikallisliikenneyhtiössä säästökeinoja lähdettiin hakemaan ajosarjojen ja autokierron  optimoinnilla, koska tällöin saatiin aikaan säästöjä polttoaine- ja palkkakustannuksista.  Tutkimuksen teoreettisessa osuudessa käsiteltiin joukkoliikennettä ja joukkoliikenneorganisaatiota  Porissa. Lisäksi tutkimuksessa käsiteltiin palvelutason tavoitetta ja  sen määrittelemistä joukkoliikenteessä.  Käytettävissä oli useita erilaisia tutkimusmenetelmiä manuaalisesta optimoimisesta  aina valmiisiin optimointi-ohjelmiin. Valmiita optimointiohjelmia ei työssä käytetty,  koska niiden hankinta todettiin yritykselle liian kalliiksi. Optimoimismenetelmistä  parhaimmaksi soveltui manuaalinen optimointi. Manuaalinen optimoiminen suoritettiin  käyttäen gantt-kaaviota, johon ajosarjat syöttämällä optimointi pystyttiin suorittamaan  helposti ja luotettavasti.  Optimoinnin tuloksena paikallisliikenneyhtiön ajosarjat saatiin uudistettua ja haettu  säästö oli niin merkittävä, että optimointia päätettiin jatkaa yrityksen henkilöstön  johdolla ja jatkossa tulevien hienosäätöjen ansiosta kaikki ongelmakohdat pystytään  korjaamaan ja saamaan parhain mahdollinen lopputulos.
Maastoliikennemaksutyöryhmän mietintö
Uusi silta muuttaa ajoreittejä : netin karttaohjemista ei ole paljon apua reittisuunnitteluun
Paikkatietojärjestelmän käytettävyystutkimus reittioptimoinnissa : case Itella
