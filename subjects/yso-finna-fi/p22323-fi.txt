http://www.yso.fi/onto/yso/p22323 matalaenergiatalot
matalaenergiatalot matalaenergiatalot matalaenergiset talot
Elementtituotannon kustannustehokkuus
Tämän työn tavoitteena on suunnitella energiatehokas ja asumisviihtyisä passiivitalo. Energiankulutuksen osalta tässä opinnäytetyössä on pyritty löytämään toimiva ratkaisu rakennussuunnittelun ja materiaalien valinnan osalta. Energiankulutusta pyritään vähentämään Suomessa ilmastosopimuksen päätöstä noudattaen ja rakentamisessa tämä tarkoittaa sitä, että rakennusten energiankulutus pitää vähentyä huomattavasti. Matalaenergiarakentaminen tulee lisääntymään lähivuosina voimakkaasti ja passiivirakentaminen on tulevaisuutta.  Tiilirakenne ja aurinkoenergian hyväksikäyttäminen on hyvä ja energiatehokas yhdistelmä passiivitaloon. Massiivisuutensa ansiosta tiilirakenne säästää huomattavasti, niin lämmitys-, kuin jäähdytyskustannuksissakin. Koska passiivitalo rakennetaan tiiviiksi ja rakennuksessa käytetään paksumpia lämmöneristeitä, tulee rakennusfysikaalisiin asioihin kiinnittää erityisesti huomiota. Rakennuksen ovet ja ikkunat pitää valita energiatehokkuuden mukaan ja lämmöneristeet siten, että eri rakenteiden lämmönjohtavuusarvot täyttävät passiivitalolle asetetut luokitusehdot. Energiatehokkaalla lämmöntalteenotolla varustetulla ilmanvaihtolaitteella on iso merkitys passiivitalon energiatehokkuudelle. Passiivitalon tiivis rakenne vaatii hyvän ilmanvaihtolaitteen, jotta rakennuksen kosteuden hallinta toimii toivotulla tavalla ja että talossa saavutetaan puhdas sisäilma. Passiivitalon arkkitehtuurin ei tarvitse poiketa normien mukaan rakennetusta talosta, mutta energiatehokkuuden kannalta on järkevämpää välttää ylimääräisiä kulmia talossa tai suuria ikkunapintoja.
Hidas asuminen ja energia vähähiiliyhdyskunnassa : slow housing -konseptin kuvaus ja kytkennät energia-asioihin
Asumisratkaisut-raportti : kohti nollaenergia-asumista
Energiantuotantovaihtoehtojen vertailu, Jousenpuiston uusi asuinalue
Passiivitalon suunnittelu
Raportissa vertaillaan yhdeksän passiivi- ja nollaenergiatalon suunnitteluvaiheen laskennallista energiankulutusta todelliseen toteutuneeseen kulutukseen. Kohteet sijaitsevat eri puolilla Suomea ja edustavat erilaisia rakennustyyppejä. Energiankulutustietojen vertailun lisäksi selvityksessä tuodaan esille asukkaiden asumiskokemuksia sekä rakennuttajien ja suunnittelijoiden näkemyksiä rakennusten suunnitteluvalintoihin.
Lämmöntalteenottolaitteiden tutkiminen Mikkelin ammattikorkeakoulun Savonniemen kampuksen matalaenergiarakennuksessa
Tämän opinnäytetyön tarkoituksena on antaa kuva passiivitalon eri rakenneratkaisuista. Työn alussa käsitellään passiivitalon rakentamista yleisesti ja luodaan lyhyt katsaus passiivitalon rakentamisen historiaan. Yleiseen osuuteen on myös sisällytetty tämänhetkiset energiastandardit niin Euroopassa kuin Suomessakin. Perustietojen jälkeen syvennytään itse rakenteisiin, jotka aloitetaan perustusratkaisuista. Perustusratkaisut ovat passiivitaloissa tärkeässä roolissa, koska iso osa passiivitalon energiahukasta tapahtuu alapohjan jäähtymisen takia. Rakenteet käydään läpi kohta kohdalta vesikatoon asti. Työ sisältää myös pienen osuuden LVIS-järjestelmien hyötykäytöstä lämmön talteenottoa ajatellen.  Teoriaosuuden jälkeen käsitellään esimerkkikohdetta. Esimerkkikohteen perustusratkaisut ovat tehty yleispäteväksi, koska tätä työtä tehtäessä ei ollut asiakkaalla vielä selvää, mistä päin rakennuksen tontti ja millaisesta maastosta se tullaan hankkimaan. Muutenkin rakenteiden arkkitehtisuunnittelu on tehty mahdollisimman yleispäteväksi tulevan rakennusalueen kaavamääräyksiä ajatellen. Työn loppupuolella on laskettu kuormituksia, joissa käytetään Turun alueen lumikuormamääriä, koska rakennus tullaan mitä luultavimminkin rakentamaan sinne. Liitteenä työssä on alustavat arkkitehti- ja rakennepiirustukset, jotta saataisiin käsitys, minkälaisesta projektista on kysymys.
Matalaenergiaratkaisut LVI-suunnittelussa
Kotiniemen pientaloalueen lämmitysratkaisujen vertailu
Energiatehokkaat seinäeristysmallit
Opinnäytetyön tarkoituksena on tutkia todenperäisyyttä passiivirakennuksen hyöty- ja haittapuolia. Työssä vertaillaan passiivirakennuksen rakennusaikaisia ulkovaipan materiaalikustannuksia  ja sen käytönaikaisia lämmitysenergiankäyttö kustannuksia, rakenteiltaan ohuempieristeisiä rakennuksia vastaan. Passiivitalojen rakentaminen Suomessa on hyvin  varhaisessa vaiheessa. Uusien rakentamismääräyksien ohjatessa rakentamista energiatehokkaampaan  ja ympäristöystävällisempään suuntaan, passiivitalo näyttäisi rakenneominaisuuksiltaan  vaikuttaa toimivalta ratkaisulta. Opinnäytetyössä tutkitaan kolmen ulkovaipan osalta erirakennetyyppisen talon materiaalikustannuksia, talojen u-arvoja, u-arvoista johdettuja lämpöhäviöitä ja lämpöhäviöistä  koituvia käytönaikaisia kustannuksia. Tutkimuksen laskut johdetaan Suomen Rakennusmääräyskokoelma  C4 ja D5 -ohjeista, laskut tehdään Windows Office Excel -taulukko-ohjelmalla ja laskujen arvot saadaan Autodesk Autocad -piirustusohjelmalla suunnitelluista rakennekuvista. Opinnäytetyön tavoitteena on saada selkeitä tuloksia passiivitalon kustannusvertailuista, joita  tarkastelemalla omakotitalonrakennuttaja voisi saada selkeitä johtopäätöksiä ja päätyä itseään  kustannuksellisesti parhaiten hyödyttävään vaihtoehtoon talotyyppiä valitessaan. Tutkimuksen keskittyessä vain talotyyppien ulkovaippoihin ovat tutkimustulokset talotyypin  kokonaiskustannusvertailua katsoen suuntaa näyttäviä. Laajempaa tutkimusta tarkastellessa, tutkimustuloksia voidaan käyttää viitteellisinä lähdearvoina.
Matalaenergiapientalo 50 % : koetalotutkimus
Passiivirakennuksen hyödyt : rakennus- ja käytönaikaisten kustannuksien vertailu
Energiavalinnat rakennuksen mukaan
Meidän Talo 2010 : 3.
Asuntomessutalo 2010
As. Oy Mäntylä : 25v tilannekatsaus
Passiivitalo Pohjois-Suomeen? : Energiankulutuksen tarkastelu PHPP-työkalulla
Finnfoam Oy:n toimistorakennuksen ulkovaipan lisälämmöneristys on tarkoitus aloittaa kesän 2014 alussa. Tehtävänäni oli piirtää uudet julkisivukuvat toimistorakennuksesta sekä hankkia eri ikkunanvalmistajilta tarjoukset uusista ikkunoista. Opinnäytetyöni toimii työvälineenä julkisivun lisälämmöneristyksen suunnittelussa ja toteutuksessa toimitila- ja kerrostalorakentamisessa. Rakentamisen direktiivit ja määräykset pyrkivät ohjaamaan energiatehokkaaseen rakentami-seen unohtamatta kuitenkaan rakenteen toimivuutta kosteus- ja paloteknisessä mielessä. Ilmastosopimukset ja käyttöenergian kallistuminen ohjaavat myös rakentamista kohti matalaenergia- ja passiivirakentamista. Vuonna 1960-1970 valmistuneet kerrostalot ja toimitilat tulevat korjausikään, jolloin julkisivusaneerauksen yhteydessä voidaan parantaa asumisviihtyvyyttä sekä energiatehokkuutta. Suunnittelussa tulee ottaa huomioon rakenteelliset muutokset lisäeristyksen myötä, jolloin rakennuksen kosteustekninen toiminta sekä ilmanvaihto muuttuvat. Julkisivuun suunniteltua lisälämmöneristeen toimivuutta kosteusteknisesti on tarkasteltu Dof-lämpöohjelmalla. Tarvittavat kuvat rakennuslupaa varten on tehty Autodesk autocad-piirustusohjelmalla. Ikkunatarjouksia pyydettiin eri ikkunavalmistajilta, jotta saataisiin kattava kuva hinnoista. Toimeksiantaja halusi myös selvittää parvekelasisysteemin toimivuutta kohteen ikkunalinjojen päällä. Rakennuksen ulkovaippa käsittää ulkoseinän, yläpohjan ja alapohjan, mutta opinnäytetyössäni keskitytään lähinnä ulkoseinän lisäeristämiseen.
Pientalojen taloudellinen liittyminen kaukolämpöverkostoon
Passiivitalo on rakennus, jonka lämmitysnergian kulutus on tavanomaista taloa pienempi. Lähes kaikki tarvittava lämpöenergia saadaan aikaan aurinkoenergiaa sekä rakennuksen käytön aiheuttamaa lämpöä hyödyntämällä. Passiivitalossa ei ole varsinaisia lämmitysjärjestelmiä, kuten lattialämmitystä tai lämpöpattereita. Ilmanvaihtolämmitys on talolle riittävä lämmönjakotapa. Koska lämmitysenergian kulutus on passiivitalolle pieni, on sen ulkovaipparakenteiden oltava tavallista rakennusta tiiviimmät ja paremmin lämmöneristetyt. Energiatehokkuuden aikaansaamiseksi tulee lisäksi kiinnittää huomiota koko ajan markkinoilla uusiutuvaan LVI-tekniikkaan. Esimerkiksi koneellinen tulo- ja poistoilmanvaihto hyvällä lämmöntalteenoton hyötysuhteella on passiivitalon ulkovaipparakenteiden lämpö- ja kosteusteknisen toimivuuden kannalta elinehto. Passiivitalon perusperiaate ei rajoita talon arkkitehtuurista suunnittelua. Asuminen ei edellytä omasta elämäntyylistä tai -tavasta poikkeamista ja rakennus voidaan suunnitella soveltuvaksi erilaisille käyttäjäryhmille. Passiivitalon suurimmat hyödyt asukkaille ovat energiatehokkuudesta johtuva elinkaariedullisuus (pieni lämmitysenergialasku), hyvä lämpöviihtyvyys ja sisäilmanlaatu riippumatta ulkoilman olosuhteista sekä vähäistä huoltoa vaativat talotekniikkaratkaisut. Passiivitalon energiatavoitteiden saavuttamiseksi rakentamisessa käytetään yksinkertaisia rakenneratkaisuja, kestäviä ja ekologisia rakennusmateriaaleja sekä uusinta talotekniikkaa. Tärkeintä passiivitalokonseptissa on ymmärtää kestävän kehityksen kannalta nykyistä pienemmät rakennuksesta aiheutuvat hiilidioksidipäästöt ympäristöön sekä energiatehokkuudesta saavutettavat hyödyt.
Hyvä talo : rakennetaan energiatehokas pientalo
Kempeleen ekokylässä paukkuu kohta vasara : levyn perheessä uuden kodin suunnittelu on loppusilausta vailla
Matalaenergiapientalot : kulutustasot, kustannukset ja kannattavuus
Energiatehokas asuinrakennus : kohti lähes nollaenergiarakentamista
Säästöpaikat valitaan rakennuksen suunnittelussa : sähkön hinnannousua taklataan pienemmällä kulutuksella
Energiakustannusvertailu Puutalokymppi Oy:n matalaenergiatalon ja passiivitalon välillä
Espoon matalaenergiatalojen seurantatutkimus 1985-1987 : Mikkelän koerakentamishanke : loppuraportti 8.12.1989 (1995)
Kiristyvien energimääräysten vaikutukset Planiatalolle
Matalaenergia- ja passiivikerrostalorakentamisen haasteet ja käytännöt Suomessa sekä Ruotsissa
Terveen järjen rakennustalkoot
Passiivitalon rakentaminen EPS-valuharkkoja käyttäen
IEEB-projekti: Ritaharjun energiakorttelin ulkoseinäliittymien kylmäsiltatarkastelu
Matalaenergiatoimitilarakennusten vertailu
Julkisivun lisälämmöneristys
Parha-messutalon energiamittausjärjestelmän seuranta ja dokumentointi
Unelmatalo on nyt energiatehokas
Passiivirakenteet
Energiatehokkuus paritalon suunnittelussa
Rakenteellinen energiatehokkuus : opas
Asunto-osakeyhtiö Linnanrinteen runkovaihtoehtojen vertailu
Perustalosta passiivitaloksi : puutalokympin projekti
Matalaenergiapientalon rakennussuunnittelu
Honka Fusion tarjoaa matalaenergiataloratkaisun
Nykyaikaisen matalaenergiakoulun lämpimän kiertoveden energiatalouden optimointi
Passiivitalon lämmönjakotapojen vertailu
Matalaenergiatalon LVI-suunnittelu
Passiivitalo on energiaa säästävä kokonaisuus, jossa rakennuksen sijoitus, rakenteet sekä kehittynyt talotekniikka toimivat kaikki saumattomasti yhdessä  hyvän lopputuloksen takaamiseksi. Opinnäytetyössä keskitytään passiivitalon perusajatuksen selvittämiseen ja esimerkkirakenteisiin EPS-valuharkkoa käytettäessä. Hyvää energiatehokkuutta tavoiteltaessa rakenteiden eristämiseen, ilmatiiveyteen ja kosteusteknisiin ominaisuuksiin pitää kiinnittää erityistä huomiota suunnittelussa sekä toteutuksessa. Lämmöneristekerroksia alapohjassa, seinissä ja yläpohjassa kasvatetaan, jotta rakennusosien U-arvoista saadaan mahdollisimman alhaiset. Ilmatiiviin vaipan avulla pystytään rakennus suojaamaan tuulen aiheuttamalta viilentäviltä ilmavirtauksilta. Rakenteen täytyy olla myös rakennusfysikaalisesti oikeaoppinen eli ulospäin harveneva. Vesihöyryn siirtyminen rakenteissa täytyy olla hallittua. Kastepiste ei saa muodostua tuulettumattomaan tilaan.  Passiivitalon suunnittelua EPS-valuharkkoja runkomateriaalina käyttäen on havainnollistettu esmerkkirakenteiden avulla sekä tekemällä pientalokohteesta pääpiirustukset ja rakennepiirustukset. Mallikohde sijoittuu monimuotoiselle rinnetontille ja se on suunniteltu kahden  eläkkeelle siirtyvän ihmisen tarpeita vastaavaksi. Rakennus on muodoltaan yksinkertainen ja koostuu yhdestä asuinkerroksesta sekä puolikkaan kerroksen kokoisesta kellarista. Talon ensimmäisessä kerroksessa on neljä huonetta ja keittiö sekä pesutilat. Pesutiloista löytyy sauna, suihku ja wc. Toisella puolella kerrosta sijaitsee vielä toinen erilinen wc. Kellari toimii varastona, harrastetilana  ja teknisenä tilana.
Energiatehokas passiivitalo : opetusohjelma
Are Sensus matalaenergiajärjestelmän hyödyntäminen yhdessä ilma-vesilämpöpumpun kanssa
Energiatehokkaan pientalon rakenneratkaisuja
Puurunkoisen matalaenergiatalon eps-eristetty ulkoseinärakenne
Energiakodit : passiivitalorakenteet ja niiden ominaisuuksia
Kerrostalon energiankulutuksen pienentäminen matalaenergiatasolle uudisrakentamisessa
Pientalon lämmitysjärjestelmän valinta
Matalaenergiatalojen energiankulutuksen seuranta ja aurinkoenergian vaikutus
Asuinkerrostalon energiatehokkuuden parantaminen
Puurunkoinen passiivitalo
Matalaenergiapientalon energiankulutus ja säästötoimenpiteiden kannattavuus
Puurunkoisen matalaenergiatalon EPS-eristetty ulkoseinärakenne
Energiatehokkaiden malliratkaisujen seuranta ja asukasnäkökulma
Rakennusten energiatehokkuus on yksi tämän hetken puhutuimmista rakennusalan asioista. Tässä työssä tutkitaan yhtä energiatehokkaan rakennuksen tekijöistä, ulkoseinää. Ulkoseinän lämmöneristävyysmääräykset tulevat Suomen rakentamismääräys kokoelman kohdasta C3. Työssä selvitetään, onko määräysten mukainen seinärakenne myös kustannustehokkain. Vertailtavaksi valittiin neljä erilaista seinärakennetta, joissa on edustettuina ohut, normien mukainen, matalaenergia- ja passiivienergia seinärakenne. Eristeeksi valittiin mineraalivilla.  Työssä tutkitaan kokonaiskustannusten muodostumista koko rakenteen elinkaaren aikana, joka tässä työssä on 50 vuotta. Kokonaiskustannukset muodostuvat rakentamiskustannuksista ja lämmitysenergiakustannuksista. Lämmitysmuodoksi valittiin sähkölämmitys. Työn tuloksena ilmeni, että normien mukainen seinä on niukasti taloudellisin vaihtoehto tutkituista neljästä tyypistä 50 vuoden käyttöiällä. Ero passiivi- ja matalaenergiarakenteeseen on kuitenkin pieni ja siitä voi myös päätellä, että energiatehokkaat rakenteet kannattaisi suunnitella vaikkapa 100 vuoden käyttöiälle. Silloin niiden korkeat rakentamiskustannukset tuottaisivat pidempään.
Ilmanvaihtolämmitys ilmanvaihdon päätelaitteilla
Toimistorakennuksen LVI-järjestelmien kunnossapitomallin kehittäminen
Opinnäytetyön aiheena oli selvittää valintaperusteita pientalon lämmitysjärjestelmän valintaan. Tarkoituksena oli tuottaa aineistoa suunnittelun apuvälineeksi lämmitysjärjestelmän valintaperusteiden selvittämiseksi erilaisen lämmöntarpeen omaaville pientaloille. Lämmöntarpeet määritettiin tyypillistä suomalaista pientaloa edustavalle 150 m² rakentamisohjeistuksen mukaiselle normi-, matalaenergia- ja passiivitalolle. Lämmitysjärjestelmien investointi- sekä käyttökustannukset arvioitiin 30 vuoden ajanjaksolle. Kustannuslaskelman perusteella pyrittiin löytämään rakennustyypeittäin edullisimmat lämmitysjärjestelmävaihtoehdot. Hintatietoina käytettiin loppuvuoden 2010 keskimääräisiä kuluttajahintoja. Energiamuotojen keskinäistä kustannuskehitystä ei voi luotettavasti arvioida, mutta yleisesti energian hinnan odotetaan tulevaisuudessa edelleen nousevan. Energiakustannusten lisäksi arvioitiin myös energiakulutuksia vastaavat energiamuotojen aiheuttamat ympäristökuormitukset. Energiamuodon valinnasta riippumatta rakennuksen energiatehokkuuteen panostaminen on suositeltavaa, koska energiantarvetta pienentämällä lämmityskustannukset ja ympäristön kuormitus pienenevät.  Työssä on käyty läpi erilaisten lämmönjako- sekä lämmöntuotantojärjestelmien ominaisuuksia, joiden perusteella rakentaja voi arvioida järjestelmän soveltuvuuta omiin tarpeisiinsa. Rakentajat tekevät valintoja kustannusperusteiden lisäksi myös omiin mieltymyksiinsä ja arvomaailmaansa perustuen. Myös rakennuksen sijainti tai tontin ominaisuudet saattavat aiheuttaa rajoitteita lämmitysmuotojen valinnalle. Lämmitysjärjestelmävalinnassa ei ole olemassa yhtä ainoaa oikeaa vaihtoehtoa, vaan soveltuvuus on arvioitava tapauskohtaisesti. Vertailutalon kokoluokassa kokonaiskustannuksiltaan edullisimmaksi lämmitysratkaisuksi osoittautui poistoilmalämpöpumppu. Lämmöntarpeen kasvaessa maalämpöpumppu tulee kilpailukykyisemmäksi paremman vuosilämpökertoimensa ansiosta. Puulämmitys on edullinen vaihtoehto, mikäli polttopuun hankinta ja käsittely on hoidettavissa omatoimisesti. Rakentamisessa joutuu tekemään paljon valintoja.Toivoakseni rakentaja saa aineistosta tukea asumiskustannusten ja viihtyisyyden kannaltakin yhteen rakennuksen tärkeimmistä valinnoista.
Matalaenergiarakentaminen : toimitilat
Lasten päiväkoti Sakaran lämmitys-, vesi- ja viemärijärjestelmien saneeraus energiatehokkaiksi
Passiivi- ja matalaenergiarakentaminen : EPS-valumuoteilla EPS-valumuottirakennuksen liitosdetaljikirjasto
Passiivirakenteen vaikutus talotehtaan tuotantoprosessiin
Istuta oma energianlähteesi : viiden puun talo = Plant your own energy source : five tree house
Passiivienergiatalon suunnittelu
Matalaenergiarakentaminen rivitalokohteessa
Taloteknisen peruskorjauksen vaikutus KOY Kaari-Salpan energiatehokkuuteen
Matalaenergiapientalon toteuttaminen korjausrakentamalla : Tusina, Oulainen
Kylmäsiltojen vaikutus rakennusvaipan lämpöhäviöihin vuoden 2012 energia-määräysten mukaan
Svennun talo : Kestävä, esteetön omakotitalo
Passiivi- ja matalaenergiatalojen energiakulutusten laskenta
Lämpöpumppu matalaenergiapientalossa
Lindab Solo -ilmastointipalkkiratkaisu : Soveltuvuus matalaenergiatoimistoihin Suomessa
Tiilirakenteinen passiivitalo
Energiatehokkuuden edistäminen Helsingin kaupungin asuntotuotannossa
Puukerrostalon tiiveyteen liittyvät rakenteet
Tiivistelmä.
Matalaenergiarakentaminen : asuinrakennukset
Passiiviomakotitalon toteutussuunnitelma : tiivistetty opas EPS-harkkorakenteisen passiivipientalon toteutuksesta
Työn tarkoituksena oli saada tilaajan matalaenergiatoimistorakennuksen LVI-järjestelmät toimintavarmoiksi ja energiataloudellisiksi. Tähän pyrittiin kehittämällä näiden järjestelmien kunnossapitoa. Toisaalta haluttiin myös vapauttaa tilaajayhtiön työntekijät tekemään varsinaista työtään, ettei liikaa resursseja hu-kattaisi tuottamattomiin toimiin LVI-järjestelmien parissa. Työ aloitettiin tutustumalla kiinteistöön ja kartoittamalla sen LVI-järjestelmiä, jotka osoittautuivat laajoiksi ja älykkäiksi. Työn edetessä kävi ilmi, että kunnossapidon puutteen vuoksi järjestelmät ja niiden osat olivat huonokuntoisia ja vikaherkkiä. Yhtiön edustajien kanssa mietittiin yhtiön tarpeisiin ja resursseihin sopiva kunnossapitomalli, jonka pohjalta päätettiin kilpailuttaa vuosihuoltosopimus ulkopuolisella urakoitsijalla. Erilaisia vikoja ja kunnossapitotarpeita löytyi kiinteistöstä lukuisia, ja suurin osa niistä saatiin korjattua pienellä vaivalla. Vaikka tutkimuksen aikana ei pystytty luotettavasti mittaamaan, täyttyivätkö toiveet energiansäästöstä, voidaan kohtuullisen varmasti arvioida ainakin jonkin verran energiaa säästyvän aiempaan verrattuna. Työn sisältö antaa viitteitä siitä, miksi kunnossapito kannattaa myös talotekniikan alalla.
Passiivi- ja matalaenergiarakentaminen EPS-valumuoteilla : EPS-valumuottirakennuksen liitosdetaljikirjasto
Nykyaikaisen matalaenergiakoulun 	lämpimän kiertoveden energiatalouden optimointi
Kriteeristö energiatehokkuuden toteutumiseksi kaupungin julkisissa rakennushankkeissa
Energiatehokkaat hirsirakenteet : Kontiotuote Oy:n sovellus
Uusiutuva energia omakotitaloudessa
Energiatehokkaan rivitalon tekninen laatu
Matalaenergiatalojen energiakulutuksen seuranta ja aurinkoenergian vaikutus
Tämän opinnäytetyön tavoitteena oli perehtyä pientalojen energiatehokkuuteen sekä tutustua uusiutuvaa energiaa hyödyntäviin lämmitysjärjestelmiin toteutusvaiheessa olevan passiivitalon esimerkkiä apuna käyttäen. Energiantuotannon hiilidioksidipäästöjen ja niistä aiheutuvan ilmaston lämpenemisen vuoksi on teollisuuden ja liikenteen päästöjen ohella myös asumisen energiankulutukseen ruvettu kiinnittämään enemmän huomiota. Pohjoisesta sijainnista ja talvikauden lämmitystarpeesta johtuen rakennusten energiantarve on Suomessa merkittävästi suurempi verrattuna esimerkiksi Keski-Eurooppaan. Rakennusten energiatehokkuudella pyritään lämmityskustannusten lisäksi pienentämään myös kulutetun sähköenergian määrää, joka muodostaa niin ikään huomattavan osan asuinrakennusten kokonaisenergiantarpeesta. Rakennusten energiatehokkuuteen ohjataan kansallisilla ja kansainvälisillä asetuksilla muun muassa lämmöneristystä ja talotekniikkaa koskien sekä vaatimalla uudisrakennuksilta energiaselvitystä rakennusluvan hakemisen yhteydessä. Siinä laskettujen lämmitysenergian- sekä kokonaisenergiantarpeiden tunteminen mahdollistaa samankaltaisten rakennusten energiatehokkuuden vertailemisen keskenään. Energiatehokkaimmat rakennukset ovat passiivitaloja, joiden lämmitys- ja sähköenergiantarve on muuhun rakennuskantaan verrattuna selvästi pienempi. Passiivitalon tilojen lämmitys tapahtuu pääosin sähkölaitteista ja ihmisistä vapautuvalla sekä ikkunoiden kautta saatavalla auringon säteilylämmöllä, joten erillistä lämmitysjärjestelmää tarvitaan lähinnä käyttöveden lämmitykseen. Uusiutuvien energialähteiden hyödyntäminen etenkin pientalojen tilojen ja käyttöveden lämmityksessä on perusteltua omavaraisuuden ja kotimaisuuden sekä fossiilisten polttoaineiden hintojen suhdanneherkkyyden takia. Passiivirakentaminen ja uusiutuva energia eivät ole vielä saavuttaneet merkittävää asemaa rakennus- ja lämmitysjärjestelmämarkkinoilla, mutta rakentamismääräysten nopea kiristyminen ohjaa energiatehokkaiden rakennusratkaisujen suosimiseen. Tämän opinnäytetyön esimerkkikohde ei rakennuskustannuksiltaan näytä eroavan merkittävästi minimivaatimukset täyttävistä taloista, mutta käytönaikaisesta energiatehokkuudesta saadaan vielä tarkempaa tietoa rakennuksen valmistuttua ja asumisenaikaisen seurantajakson alkaessa.
Vaneritalo : kesämökistä kakkosasunnoksi
Opinnäytetyössä tutkittiin Energiakotien passiivitasoista seinärakennetta. Opinnäytetyössä tutkittiin seinärakenteen rakennusfysikaalisia ominaisuuksia, kuten lämpö- ja kosteusteknisiä ominaisuuksia. Lisäksi työssä suoritettiin rakenteiden U-arvo- ja diffuusiolaskelmia. Lämpö- ja kosteusarvoja mitattiin viikoittain Energiakotien rakenteilla rakennetun omakotitalon seinän sisältä vuoden ajan. Kyseisen rakennuksen energiankulutusta seurattiin ja taloon tehtiin lämpöhäviöiden tasauslaskelma D3-2010-menetelmällä. Rakennuksen Ev-luku määritettiin, mikä on toteutuneen energiankulutuksen ja energiamuotojen kertoimia käyttäen saatu vertaileva arvo vanhalle talolle. Ev-lukua vertailtiin, kun energialähteenä käytettäisiin puuta. Esimerkkikohteeseen määritettiin myös päästöluokka. Esimerkkirakennuksen lämpöhäviöt luetaan tasauslaskelman mukaan matalaenergiarakennuksen lämpöhäviötasoon. Olosuhteet rakenteessa eivät olleet mittauksen aikana missään kohdin otollisia home- tai lahottajasienten kasvustolle. Opinnäytetyön ja VTT:n tekemän tutkimuksen tuloksena voidaan todeta, että kyseinen seinärakenne on kosteusteknisesti turvallinen.
Matkaviestinverkon kuuluvuusongelmat matalaenergiarakennuksissa : työryhmän raportti
Passiivitalon energiantuotanto uusiutuvaa energiaa hyödyntäen
Matalaenergiatalon aurinkojärjestelmän toiminta
Energiasäästöä kerrostaloihinkin : Oulun Toppilassa tehdään maan ensimmäisiä passiivienergiataloja
Aurinkoenergiaa kuluttajille
Pienrakentajan ikkunahankintojen kehittäminen
Puurunkoisen seinärakenteen kustannustehokkuus
METOP : CFC-aineeton matalaenergiatoimistotalo
Energiatehokkaan puukerrostalon käyttö- ja yhteiskustannukset tuoteosatoimituksella rakennettaessa.
Suojelurakennuksen käyttötarkoituksen muutos ja energiatehokkuus : Case: 1920-luvun pesularakennuksesta ravintolaksi
Vihreä asuinkerrostalo : selvitys ekologisen asuinkerrostalon passiivisista suunnitteluratkaisuista energiatehokkuuden ja hiilijalanjäljen näkökulmista
Opinnäytetyön tavoitteena oli selvittää, voidaanko ilma-vesilämpöpumppua hyödyntää Sensus-matalaenergiajärjestelmän yhteydessä suuressa kiinteistössä energiatehokkaalla tavalla. Are Oy on kehittänyt tämän matalaenergiajärjestelmän jo vuonna 1997, mutta vasta nyt sitä hyödynnetään ensimmäistä kertaa ilma-vesilämpöpumpun yhteydessä. Ilma-vesilämpöpumpun energiatehokkuutta tarkasteltiin simulointitulosten avulla. Kyseisestä rakennuksesta tehtiin simulointeja kolmella erilaisella matalaenergiajärjestelmällä, joista yhtenä järjestelmänä simuloitiin ilma-vesilämpöpumppua käyttävä Sensus-järjestelmä. Vertailun kaksi muuta järjestelmää olivat Sensus-järjestelmä, jonka lämmitysmuotona käytettiin pelkästään kaukolämpöä, sekä kilpaileva matalaenergiajärjestelmä, jonka lämmitysmuotona niin ikään käytettiin kaukolämpöä. Simuloinneista kävi ilmi kiinteistön vuosittainen kokonaisostoenergiankulutus kyseisellä järjestelmällä. Näitä simulointituloksia toisiinsa vertaamalla saatiin selvitettyä eri lämmitysjärjestelmien energiatehokkuus ja järjestelmien sijoittuminen keskinäisessä vertailussa vertailun eri osa-alueilla. Työssä haluttiin myös tuoda esille järjestelmien primäärienergiankulutus, joten työssä on esitetty myös eri järjestelmien ostoenergia kerrottuna D3 Suomen rakentamismääräyskokoelman 2012 energiamuotojen mukaisilla muuntokertoimilla, joilla saatiin primäärienergian tulokset. Simuloinnin eri tuloksia verrattaessa huomattiin, että ilma-vesilämpöpumpun tarvitsema sähköteho kasvattaa tämän järjestelmän primäärienergian kulutusta suhteessa muihin järjestelmiin, sillä sähköenergian primäärienergiakerroin on suurempi kuin kaukolämmön. Tämän vuoksi primäärienergian vuosittaisen kulutuksen suhteen ilma-vesilämpöpumppujärjestelmä jäi tässä vertailussa hieman Sensus-järjestelmästä, jonka lämmönlähteenä käytössä oli kaukolämpö. Ostoenergiankulutuksen kannalta sen sijaan ilma-vesilämpöpumppu yhdessä Sensus-järjestelmän kanssa oli energiatehokas tapa tuottaa suuren kiinteistön tarvitsema vuosittainen lämmitys- sekä jäähdytystehontarve. Tässä vertailussa se oli kolmesta vertailtavasta järjestelmästä paras vaihtoehto.
Energiatehokkaan rakentamisen kosteusriskit vältetään laadukkaalla suunnittelulla ja rakentamisella
