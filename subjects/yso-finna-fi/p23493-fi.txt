http://www.yso.fi/onto/yso/p23493 jalkaterät
jalkaterät jalkaterät
Tiivistelmä: Kilpatanssia harrastavien jalkaterveyden edistäminen : sovelletun jalkakoulun kehittäminen. Opinnäytetyön tarkoituksena oli kehittää sovellettu jalkakoulu kilpatanssiharrastajien alaraajojen spiraalitoimintojen vahvistamiseksi. Opinnäytetyö tehtiin yhteistyössä Mäkelänrinteen urheilulukion kilpatanssia harrastavien lukiolaisten kanssa. Tutkimuksellinen lähestymistapa oli laadullinen. Aineistona käytettiin kohdennettuja tausta- ja loppukyselyjä. Laadullinen lähestymistapa sopi parhaiten selvitettäessä jalkakoulun hyötyä ja soveltuvuutta kilpatanssiharrastajille sekä jalkakoulun harjoitteiden hyödyntämistä arjen toiminnoissa. Kyselylomakkeissa oli sekä avoimia että suljettuja kysymyksiä, joista osa oli laadullisia, osa määrällisiä. Avoimet kysymykset analysoitiin aineistolähtöisen sisällön analyysin logiikkaa noudattaen. Kilpatanssi asettaa jalkaterille erityisiä vaatimuksia, joita tanssikengät vielä korostavat. Kaikki osallistuneet kokivat saaneensa jalkakoulusta hyötyä. Tulosten mukaan 60 % kilpatanssiharrastajien vastaamista jalkakoulun hyödyistä kohdistui jalkaterän pienten lihasten ja alaraajalinjauksen vahvistumiseen. Kysyttäessä harjoitteiden hyötyä kilpatanssiharrastuksen kannalta 29 %:ssa vastauksista koettiin sekä lihasten vahvistuneen että oikean asennon hallinnan parantuneen harrastuksessa. Jalkaterveyden kannalta hyötyä koettiin eniten alaraajojen oikean asennon hahmottamisessa (36 % vastauksista). Harjoitteita ankkuroitiin arkeen eniten kotona ja harrastuksissa. Tämä on ymmärrettävää, koska harjoitteiden sisäistäminen ja ratautuminen aivoihin kestää pidempään. Harjoitteista flamingoa tehtiin kaikissa kysytyissä tilanteissa eniten. Harrastuksissa ja kotona tehtiin eniten lonkan kahdeksikkoa. Picasso-harjoitetta tehtiin vähiten. Sovellettu jalkakoulu järjestettiin neljä kertaa, 45 minuuttia kerralla. Tällöin kilpatanssiharrastajille opetettiin yhdeksän spiraalidynaamista harjoitetta, joiden keskeisenä tavoitteena oli alaraajalinjauksen ja jalkaterän pienten lihasten kehittäminen. Spiraalidynaaminen jalkakoulu tarjoaa hyvän vaihtoehdon kilpatanssijoiden oheisharjoittelulle. Opinnäytetyötä voivat hyödyntää jalkaterapeutit, fysioterapeutit ja eri urheilulajien valmentajat ja harrastajat.
Joustavan jalkaterän madaltunut mediaalinen pitkittäiskaari : muutokset 8 viikon harjoittelujakson jälkeen
Nilkan ja jalkaterän asennon yhteys jalkapallovammoihin : naisjalkapalloilijoiden alaraajojen tutkiminen FPI-6-mittarilla
Kilpatanssia harrastavien jalkaterveyden edistäminen : sovelletun jalkakoulun kehittäminen
Helpotusta hallux valgukseen! : 8 viikon harjoitusohjelman ja kinesioteippauksen vaikutus hallux valgus virheasentoon, koettuun kipuun ja toimintakykyyn
Jalkaterää aktivoiva Footbic -harjoittelu : harjoittelun vaikutukset kipuihin ja jalkaterän kuormitukseen seisoma-asennossa sekä kävelyssä
Plantaarifaskiitin venytyshoidot
Jalaksen kevyesti ohjaavien pohjallisten vaikutus jalkaterään seisomatyöntekijöiden kokemana
Jalkaterveys
Metatarsalgiat jalkaterapiassa : opas ammattilaisille
Nuortenkirjavuoden saalis - niukka mutta monilajinen
Nilkan ja jalkaterän liike- ja toimintahäiriöt : toiminnallisten harjoitteiden opas
Nystyräjalat
Käytännön urheiluvammat
Spiraalidynamiikan soveltaminen ikäihmisten tasapainoharjoitteluun
Plantaarifaskia osana kehon rakennetta ja toimintaa : Kirjallisuuskatsaus
Ikäihmisten jalkojen iho- ja kynsimuutosten omahoito : omahoidon ohjausmateriaalin kehittäminen jalkojenhoitajille ja jalkaterapeuteille
CAD/CAM-laitteiston hyödyntäminen ortopedisten jalkineiden tuotannossa ja jalkaterän mittauksessa
Joustavan jalkaterän madaltunut mediaalinen pitkittäiskaari : Muutokset 8 viikon harjoittelujakson jälkeen
Taipaleenjoki - Tuonelanjoki : komppanianpäällikön päivä- ja tilikirjasta
Tiivistelmä: Nilkan ja jalkaterän asennon yhteys jalkapallovammoihin : naisjalkapalloilijoiden alaraajojen tutkiminen FPI-6-mittarilla. Suomessa sattuu vuosittain 330 000 liikuntatapaturmaa, jotka aiheuttavat yhteiskunnalle 200 miljoonan euron kustannukset. Jalkapallo on yksi maailman harrastetuimmista lajeista ja Suomessa se on yleisin liikuntavammoja aiheuttava laji. Siksi on tärkeää tunnistaa jalkapalloilijoilla esiintyvien vammojen riskitekijöitä ja tyypillisiä vammautumismekanismeja sekä tehostaa niiden ennaltaehkäisyä. Opinnäytetyömme tarkoituksena oli kartoittaa noin 18–30-vuotiaiden naisjalkapalloilijoiden yhden pelikauden aikana alaraajoihin kohdistuneiden urheiluvammojen esiintyvyys sekä niiden mahdollinen yhteys nilkan ja jalkaterän asentoon. Tutkimusjoukko koostui 16 pelaajasta naisten PK-35 liigajoukkueessa. Tutkimusmenetelmänä oli haastattelulomake, joka sisälsi kysymyksiä harjoittelun määrästä, lihashuollon toteutuksesta ja edellisen pelikauden urheiluvammoista. Lomakkeen lisäksi tutkimuksessa hyödynnettiin The Foot Posture Index-6- mittaria. Mittarin avulla havainnoitiin jalkojen asentoa kahden jalan seisoma-asennossa. Indeksi sisältää 6 testiosiota, joita ovat taluksen palpaatio, lateraalisen malleolin ylä- ja alapuolella olevat kaaret, calcaneuk-sen asento, talonaviculaarinivelen alueen ulkonema, mediaalisen pitkittäiskaaren korkeus ja yhtenevyys sekä jalan etuosan abduktio tai adduktio. Osioiden yhteispisteiden perusteella jalka luokitellaan joko pronatoituneeksi, supinoituneeksi tai neutraaliksi. Vammakartoituksemme perusteella tutkittavien viime pelikauden yleisimmät vamma-alueet olivat polvi (6kpl) ja nilkka (8kpl). Yhteensä vammoja esiintyi 25, joista 8 oli rasitusvammoja ja 17 akuutteja vammoja. Alaraajojen arvioinnin perusteella löytyi 12 pronaatioasentoista ja 20 neutraaliasentoista jalkaa. Tutkimuksen johtopäätöksenä todetaan, että PK-35 pelaajien nilkan ja jalkaterän asento on saattanut vaikuttaa alaraajojen vammoihin. Polvivammoihin liittyi neutraali tai lähellä supinaatiota oleva jalan asento, kun taas nilkkavammat olivat yhteydessä toisen tai molempien jalkojen pronaatioasentoon. Tulokset ovat joukkueen sisäisiä, eikä niitä voida yleistää. Aihetta tulisi tutkia jatkossa suuremmalla tutkimusjoukolla.
Poweria potkuun  : Ohjatun jalkateräharjoittelun vaikutukset neljän kuukauden intervention jälkeen
Tiivistelmä.
WalkAide-ortoosin käyttö peroneuspareesin oireissa : tapaustutkimus
MBT-jalkineen harjoitusvaikutukset pes planovalgukseen
Jalkaterveyden merkitys ikääntyvien fyysisessä toimintakyvyssä : Opetusmateriaali ja toiminnallinen koulutustilaisuus terveydenhoitajaopiskelijoille sekä heidän opettajilleen
Miten ennaltaehkäistä alakouluikäisten alaraajaongelmia? : Jalkasafari-nettisivut
Jalkojen omahoito ja sen toteuttamiseen liittyvät tekijät : ikääntyneiden näkökulma
Nivelreumapotilaan jalkaterien natiivikuvantaminen Varsinais-Suomen kuvantamiskeskuksessa : laatukäsikirja kuviksi
Kroonisen kivun hyväksyminen : suomenkielisen CPAQ-mittarin reliabiliteetti ja validiteetti
Kliininen tutkiminen ja paineenjakaumaa mittaavat pohjalliset tutkimusmenetelminä nilkan ja jalkaterän motorisen kontrollin häiriössä
Nilkan ja jalkaterän virheasentojen sekä liikehäiriöiden ja juoksun aiheuttamien rasitusvammojen vaikutus juoksukenkien valintaan : Koulutustilaisuus urheiluliikkeen henkilökunnalle
Nilkan ja jalkaterän rakenne, toiminta, yleisimmät vammat ja vammojen hoito sekä kuntoutus
