http://www.yso.fi/onto/yso/p20765 aitotumaiset
aitotumaiset aitotumaiset aitotumalliset eukaryootit aitotumaiset eliöt
CRISPR-menetelmä poistogeenisen solulinjan valmistuksessa
CRISPR on uusi tarkka menetelmä geenitekniikan alalla. Se perustuu alun perin bakteerien virustorjuntaan, jossa viruksen DNA:ta lisätään osaksi bakteerin omaa genomia. CRISPR on luotettava, melko edullinen ja yksinkertainen geeninmuokkausmenetelmä. Työn tarkoituksena oli luoda poistogeeninen solulinja CRISPR-menetelmän avulla. Geeni, joka työssä pyrittiin poistamaan, vastaa AE2-proteiinin tuotannosta Golgin laitteessa. AE2-proteiinin tehtävänä solussa on siirtää ainioneita solukalvon läpi ja säädellä Golgin laitteen pH:ta. Proteiini on todennäköisesti soluille tärkeä pH:n ylläpidossa, ja solulinjan luomisella haluttiin todistaa sen merkitys niille. Solulinjan valmistamisessa ei onnistuttu, vaikka klooneja onnistuttiinkin saamaan työssä 4 kpl. On mahdollista, että proteiini AE2, jonka tuotannon poistogeenisyys lopettaa, oli soluille liian tärkeä elämisen kannalta ja onnistuneen transfektion solu kuolivat. Toisena syynä tähän saattoi olla plasmidin ihmisperäisyyden ja solulinjan apinaperäisyyden yhteensopimattomuus. Tästä johtuen sekvenssissä kriittisessä kohtaa sijainnut yhden emäsparin eroavaisuus saattoi estää halutun poistogeenisen DNA-palan siirtymisen solun genomiin. Työ tehtiin Oulun yliopiston biokemian ja molekyylilääketieteen tiedekunnassa syksyllä 2014 Sakari Kellokummun ryhmässä. Tämä oli ensimmäinen kerta, kun tätä geeninmuokkausmenetelmää käytettiin kyseisessä ryhmässä.
Yksilön geneettinen informaatio on tallennettuna DNA-molekyyleihin. Vaikka saman lajin eri yksilöiden perimät ovatkin hyvin samankaltaiset, esiintyy niiden välillä monilla DNA-alueilla geneettistä vaihtelua. Geneettisen vaihtelun avulla selvitetään esimerkiksi geneettisten tautien esiintymistä. Ribosomaalisen DNA:n ITS-alue on paljon käytetty DNA-alue tutkittaessa sekä lajin sisäisiä että lajien välistä geneettistä vaihtelevuutta sienillä, kasveilla ja eläimillä. PCR-reaktion avulla haluttua DNA-jaksoa voidaan kopioida niin paljon, että sen tutkiminen on mahdollista hyvin pienestäkin alkuperäisen DNA:n määrästä. Opinnäytetyössä selvitettiin eri puolilta Kiinaa kerätyn silkkivyökääpäaineiston ribosomaalisen DNA:n (rDNA) ITS-alueen geneettistä vaihtelevuutta PCR-tekniikalla. Opinnäytetyössä tuotettiin myös eristetty DNA-materiaali silkkivyökääpäaineiston jatkotutkimuksia varten. PCR-reaktiossa kopioitujen silkkivyökääpänäytteiden ITS-alueiden eroja tarkasteltiin vertaamalla niiden kokoja agaroosigeelielektroforeesin avulla. Opinnäytetyö oli toimeksianto Joensuun yliopiston metsätieteellisen tiedekunnan metsäpatologian ja biotekniikan laboratoriolta. Menetelmällisesti opinnäytetyössä yhdistyvät toiminnallisuus ja laadullisuus. Lisäksi työ sisältää myös määrällisiä vaikutteita, joten menetelmällisesti tästä opinnäytetyöstä voi käyttää nimitystä triangulaatio. PCR-tuotteilla ei havaittu eroja silkkivyökääpänäytteiden ribosomaalisen DNA:n ITS-alueella. Eristettyjä DNA-materiaaleja käytetään jatkotutkimuksissa selvitettäessä geneettistä vaihtelua silkkivyökääpäaineiston muilla DNA-alueilla.
Eri puolilta Kiinaa kerätyn silkkivyökääpä (Trametes versicolor) -aineiston geneettisen vaihtelevuuden tutkiminen PCR-tekniikalla
