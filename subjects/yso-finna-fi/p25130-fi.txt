http://www.yso.fi/onto/yso/p25130 kehontuntemus
kehontuntemus kehontuntemus
Kehonhahmotuksen tukeminen Keljonkankaan koululla : ideapaketti esi- ja alkuopetukseen
Kehoni on pesäni : matka kehotietoisuuteen : psykofyysinen lähestymistapa ohjaustyössä
Tein kehittämistehtävän tukemaan työtäni Tähtikuntoutuksessa ja saadakseni uusia ideoita MS-kuntoutujan fysioterapiaan psykofyysisen fysioterapian näkökulmasta. Tavoitteeni oli kehitystehtävää tehdessäni kehittyä ammatillisesti ja saada työn myötä lisää tietoa ja työkaluja fysioterapian toteutukseen MS-kuntoutujilla. Pyrin myös vahvistavaan kokonaisvaltaisen kuntoutuksen näkökulmaa ja perustelemaan kuntoutujilleni uskottavasti että neurologiseen fysioterapiaan voi yhdistää psykofyysisen fysioterapian elementtejä. Työssäni esittelen aluksi MS-tautia sekä sairauteen liittyviä kognitiivisia ja psykiatrisia oireita. Kerron MS-kuntoutujien tämän hetkisestä kuntoutuksesta fysioterapiaa painottaen ja pyrin perustelemaan kattavasti miksi psykofyysisen fysioterapian harjoitteet olisivat hyvä lisä kuntoutuksessa. Työn käytännön osuudessa esittelen kolmen case-tapauksen avulla kuinka olen saanut otettua käyttöön psykofyysisen fysioterapian menetelmiä heidän kanssaan. Sitä ennen kerron myös teoriaa harjoitteista nousseista teemoista eli hengityksestä ja äänenkäytöstä, kosketuksesta sekä kehontietoisuudesta ja kokemuksellisesta oppimisesta. Kerron kokemuksestani, miltä minusta ohjaajana nämä harjoitteet ovat tuntuneet ja olen haastatellut asiakkaita millainen heidän kokemuksensa harjoitteista on ollut ja miltä harjoitteet ovat kehossa tuntuneet. Työn perusteella voin todeta että psykofyysisen fysioterapian harjoitteet sopivat hyvin MS-kuntoutujille ja niiden avulla voi tuottaa asiakkaalle rentoutumisen hetkiä ja kokemusta siitä että hän on asiantuntija omasta kehostaan. Yleisesti MS-kuntoutujat kokivat psykofyysisen fysioterapian harjoitteet mukavina, joskin hieman erilaisina ja outoina. Harjoitteiden avulla he huomasivat kehostaan asioita, joihin eivät normaalisti kiinnitä huomiota ja myös fysioterapeuttina löysin uusia asioita, mihin harjoittelua voisi suunnata, sekä kuntoutujien voimavaroja, joihin en ole aiemmin kiinnittänyt huomiota.
Tämän kehittämistehtävän tavoitteena oli tuoda psykofyysistä näkökulmaa terveyskeskuksen fysioterapiaryhmään. Tarkoituksena oli syksyn aikana ohjata fysioterapian LHT-ryhmälle muun harjoittelun ohella kehotietoisuutta ja rentoutumisharjoituksia ja koota ryhmäläisten kokemuksia harjoitteista. Ryhmä kokoontui syksyn 2013 ajan mutta työssäni huomioin kymmenen kokoontumiskertaa, joilta keräsin aineistoa. Ryhmään osallistui kuusi naista, joilla kaikilla oli tuki- ja liikuntaelinvaivoja. Palautetta kokosin ryhmäläisten antaman suullisen palautteen perusteella, kirjaten ylös kokemuksia. Kirjasin ylös myös omia havaintojani ja kokemuksiani ryhmän ohjauksesta ja käytän niitäkin hyödyksi työssäni.  Ryhmään osallistujat ottivat kehotietoisuus- ja rentoutusharjoitteet innokkaasti vastaan ja kokivat ne itselleen sopiviksi. Syksyn myötä toteutus eli ja ryhmästä muodostui kokonaisuudessaan kehotietoisuus- ja rentoutusryhmä. Osallistujilta saamani palautteen perusteella he pystyivät hyödyntämään harjoituksia myös arkielämässään. Kehitystehtävästäni saamani kokemuksen perusteella uskon, että psykofyysinen näkökulma kuuluu myös terveyskeskusmaailmaan ja kehotietoisuusharjoituksia voidaan hyödyntää monenlaisten asiakkaiden kanssa työskennellessä.
Kehonosien keskinäiset suhteet  : Bartenieff Fundamentals lähestymistapana fysioterapeuttiseen harjoitteluun
Yksisiipiset : miten tanssin harjoitteleminen vaikuttaa syömishäiriöisen kehonkuvaan
Opinnäytetyöni on tutkielma, jossa olen pohtinut kehontuntemuksen ohjaamista tanssitunneilla. Lähtökohtana työlleni ovat olleet oma ammatillinen tanssinopettajan ja fysioterapeutin osaamiseni. Omat kokemukset työssä, kirjallisuus ja Tanssiva-Tunteva-Tietävä keho –projekti Nurmijärven tanssiopistossa ovat työn perustana. Työ koostuu teemoista, joiden alle on kerätty harjoituksia tanssinopettajille Harjoitteet auttavat tanssinopettajia ohjaamaan tietoisemmin kehontuntemusta.  Aluksi tuon esiin työn taustoja, kerron työn lähtökohdista ja avaan työn tavoitteita. Keskeisinä käsitteinä kirjoitan auki ihmiskäsitystä, käsitettä keho, minäkuvaa, kehon topografiaa sekä kinesteettistä eläytymistä ja empatiaa. Varsinaiset kehontuntemusta vahvistavat teemat olen jakanut omiin lukuihinsa jotka ovat hengitys, rentoutuminen, kontakti, venyttely, liikettä tuottava voimakas keho, linjaus ja tasapaino sekä mielikuvat.  Jokaisen teeman yhteydessä olen avannut siihen liittyvää teoriataustaa sekä tuonut omia kokemuksiani ja ajatuksiani aiheesta. Luvun päätteeksi olen koostanut harjoitteita, joita tanssinopettaja voi hyödyntää tanssitunneillaan. Teemat pohdin pääasiallisesti tanssin taiteen perusopetuksen syventävissä opinnoissa olevia oppilaita silmälläpitäen, mutta harjoituksia voi soveltaa muillekin tanssitunneille. Viimeistä edellisessä luvussa käsittelen tanssia harrastuksena ja osana nuorten elämää. Siinä kokoan yhteen erilaisia näkökulmia monipuolisen liikunnan merkityksestä oppimisen kokonaisuutena.  Työtä voi hyödyntää tanssinopetuksessa kuka tahansa, joka kokee tarvitsevansa ajatuksia ja ideoita oppilaiden kehontuntemuksen edistämiseen. Konkreettisten kehontuntemusta ohjaavien harjoitusten avulla opettaja voi ohjata oppilaitaan tutustumaan paremmin omaan kehoonsa. Tavoitteena on ollut tanssinopettajien tiedon lisääminen. Näin voidaan vaikuttaa myös tanssivammojen vähenemiseen.
Psykofyysinen lähestymistapa sydänkuntoutujan fysioterapiaan laitoskuntoutusjaksolla
Aistivirikkeet osana ikäihmisten kokemuksellisuutta
Oma muutos : oma ammatillinen kehittyminen
Anoreksiapotilaan fysioterapia : Tietopaketti Kuopion yliopistollisen sairaalan fysiatrian osastolla toi-miville fysioterapeuteille
Kehonosien keskinäiset suhteet : Bartenieff Fundamentals lähestymistapana fysioterapeuttiseen harjoitteluun
Kehonhahmotuksen tukeminen Keljonkankaan koululla : Ideapaketti esi- ja alkuopetukseen
Yksisiipiset : Miten tanssin harjoitteleminen vaikuttaa syömishäiriöisen kehonkuvaan
Tässä opinnäytetyössä esitellään keinoja, joiden avulla muusikko pääsee takaisin soittokuntoon kiputilojen jälkeen. Työssä esitellään Alexander-tekniikka, Feldenkrais-menetelmä ja Body mapping. Näiden kehon ja mielentekniikoiden lisäksi työ painottaa järkevän harjoittelun ja stressinhallinnan huomioimista muusikon arjessa. Muusikot keskittävät huomionsa usein vain soittamiseen, mutta yhtä tärkeää olisi muistaa kehon hyvinvointi. Kiireen ja tiukkojen aikataulujen vuoksi ei aina ehditä huomioida kehoa tarpeeksi. Kuitenkin jo pienet korjaukset esimerkiksi harjoittelutottumuksissa voivat säästää kehoa merkittävästi. Mentaaliharjoittelu ja musiikin analysointi auttavat muusikkoa harjoittelemaan järkevämmin ja tehokkaammin. Muusikoiden tulisi harjoitella kehontuntemusta, jotta he voisivat ymmärtää kehon toimintaa. Siksi anatomiaan tutustuminen on muusikoille hyödyllistä. Tässä työssä lähestytään anatomiaa huilistin näkökulmasta. Tekstissä pohditaan asioita, jotka vaikuttavat huilistin kehon hyvinvointiin. Lisäksi työssä kerrotaan siitä, miten ergonomisesti muotoillun Swan Neck -suukappaleen käyttäminen on onnistunut ammattikorkeakouluopinnoissa.  Asiasanat: kehontuntemus, huilunsoitto, mentaaliharjoittelu.
Stressin vaikutukset ihmiseen - psykofyysisiä stressinhoitomenetelmiä
Erilaiset tuki-ja liikuntaelinsairaudet ovat suuri haaste terveydenhuollolle ja aiheuttavat suuria kärsimyksiä potilaille erilaisten kipujen ja toimintakyvyn vaikeutumisen myötä. Käsittelin työssäni kivunhallintaryhmän vaikutusta potilaiden kipuun ja toimintakykyyn. Kipua kartoitin suomen kivuntutkimusyhdistyksen kipukyselyllä ja toimintoja PFK-kyselyllä, (potilaskohtainen funktionaalinen ja kipuasteikko). Nämä kyselyt potilaat täyttivät ennen ryhmän aloitusta ja kokoontumiskertojen jälkeen. Ryhmään osallistui kuusi henkilöä ja tapaamiskertoja oli yhteensä kymmenen, lisäksi oli seurantakäynti. Ryhmä kokoontui ajalla 21.2. - 15.5.2012, seurankäynti oli elokuussa 2012. Kivunhallintaryhmällä ei näytä olevan tämän tutkimuksen mukaan suoranaista vaikutusta potilaan toimintakykyyn. Ainoastaan yhdellä potilaista toimintakyky parani huomattavasti. Kivunhallinassa eikä kivun voimakkuudessa näyttänyt tapahtuvan merkittävää parannusta. Sen sijaan kipua kohtaan tuntunut haitta oli vähentynyt viidellä kuudesta potilaasta. Samoin sovelletusta rentoudesta ja vertaistuesta potilaat kokivat hyötyneensä. Vaikka kivussa ja toimintakyvyssä ei tapahtunut suuria muutoksia, tämä tutkimustulos ei kyseenalaista sitä, etteikö tämän kaltaisia ryhmiä tarvittaisi jatkossa kin. Kipupotilaat ovat haastava potilasryhmä, ja ohjaajien koulutukseen tulisi kiinnittää enemmän huomiota, samoin kuin ryhmän sisältöön ja potilaiden valintakriteereihin. Moniammatillisuus on kipupotilaiden hoidossa erityisen tärkeää, koska kipua tulisi käsitellä laaja-alaisesti ja näin hyödyntää eri asiantuntijoiden tietämystä. Mielestäni muun muassa toimintaterapeutin erityisosaamista olisi hyvä käyttää tämän kaltaisessa ryhmässä.
"... En tahdo olla aikuisena mikään hyllyvä pullukka" : kyselytutkimus raumalaisten kahdeksas- ja yhdeksäsluokkalaisten nuorten kehonkuvasta ja ruokailutottumuksista
DVD:lle on koottu teatteriharjoituksia, joita voidaan käyttää erilaisissa ryhmissä kehotietoisuuden välineenä. Harjoituksissa hahmotetaan kehoa roolihenkilöiden kautta, liikutaan huomioiden eri kehonosia, tunnustellaan tunteita kehollisena kokemuksena ja harjoitellaan toisten ihmisten kohtaamista. Mukana on teatterin peruselementtejä, kuten roolin rakentamista, tunteiden ilmaisemista sekä erilaisiin kuvitteellisiin tilanteisiin eläytymistä. DVD ja opinnäytetyön kirjallinen osuus työstä laajentavat kuvaa fysioterapiasta ja antavat työvälineitä luovaan fysioterapiaan.
SomeBody® lukkojen avaajana
Lantio liikkeelle : Feldenkrais®-menetelmän avulla : kehontuntemus CD 1
Kehon kuuntelun opas
Kroppis - kehontuntemus- ja rentoutumisryhmä osana kehitysvammaisten päivätoimintaa
Kehollisuuden merkitys jongleerauksessa
Tanssin tiellä : motivaation ja kehoymmärryksen kehittyminen tanssijalla
Bulimiaa sairastavan kokemuksia kehotietoisuusharjoitteista
Kirjallisuuskatsaus ruumiinkuvan tutkimusmenetelmistä
Sukellus sisimpään : psykofyysinen kehotietoisuusharjoittelu vedessä
Graham-tekniikka tanssinharrastajan apuna kehotietoisuuden kehittämisessä sekä keskivartalon tuen löytämisessä
Tietoisuuden synteesi : matka kohti kehon, mielen ja sielun ykseyttä
Psykofyysinen näkökulma terveyskeskuksen fysioterapiaryhmässä
"Hetkessä ja itsessä olo on helpompaa" : kroonisten kipupotilaiden kokemuksia Basic Body Awareness -terapiasta
Keho tutuksi tanssitunnilla : tavoitteellista kehontuntemuksen tukemista ja ohjaamista
Kukkamäki kairaa esiin liikeketjun lukot ja virheet
Kehotietoisuusharjoittelun koetut vaikutukset Parkinsonin taudin fysioterapiassa : "Huonot päivät pakottavat kuuntelemaan kehoa"
Tässä kehittämistehtävässä toteutin kehotietoisuusryhmän ohjaamisen terveyskeskussairaalan akuuttiosastolla. Kehittämistehtävän tavoitteena oli kehittää akuuttiosastojen ryhmäfysioterapiakertoja. Tarkoituksena oli suunnitella ja toteuttaa kehotietoisuusryhmä terveyskeskussairaalan akuuttiosastolla sekä myös kerätä tietoa kehotietoisuusharjoitteista ryhmässä potilaiden kokemusten sekä fysioterapeutin havainnoinnin perusteella.    Kehotietoisuustyhmä toteutui yhteensä neljä kertaa kesän 2013 aikana. Ryhmään osallistui yhteensä 14 akuuttiosaston potilasta. Keräsin ryhmään osallistujien suullisen palautteen perusteella tietoa siitä, miten he kokivat kehotietoisuusharjoitteet ryhmässä. Lisäksi kirjasin omia havaintojani ylös, jota olen raporttia kirjoittaessani hyödyntänyt. Ryhmään osallistuneet potilaat kokivat kehotietoisuusharjoittelun pääosin positiivisena ja monet  eri-ikäiset ja erilaisiin sairausryhmiin kuuluvat kykenivät osallistumaan kehotietoisuusharjoitteisiin, mikä on mielestäni tärkeää terveyskeskusmaailmassa, jossa potilaskirjo on laaja. Kehittämistehtävän perusteella voi sanoa, että kehotietoisuutta edistävillä harjoitteilla on paikkansa myös terveyskeskussairaalassa, aihe vaatisi kuitenkin laajempia lisätutkimuksia, jotta tuloksia voisi yleistää.
Syömishäiriöt ovat yksi aikamme vakavimmista nuorten mielenterveysongelmista, joiden keskeisenä oireena on kehonkuvan vääristyminen. Tutkimuksen tarkoituksena oli selvittää, miten tanssin harjoitteleminen vaikuttaa syömishäiriöisen kehonkuvaan. Tutkimuksessa selvitettiin myös millaisia vaikutuksia tanssin harjoittelemisella on syömishäiriöisen kehontuntemukseen ja liikkumiseen. Tutkimus oli kvalitatiivinen tapaustutkimus, jonka rakenne koostui teoreettisesta osuudesta, empiirisestä tutkimuksesta sekä tutkimustuloksista ja loppupohdinnasta. Aineistoa kerättiin tutkimuksen aikana suoralla observoinnilla sekä kyselyllä, johon vastasivat kaikki ryhmään kuuluneet ja tutkimuksessa mukana ollut psykoterapeutti. Yksisiipisiksi kutsuttu projekti toteutettiin Oulussa keväällä 2012 ja lukuvuonna 2013. Tutkittavien joukko koostui yksisiipisten perustajan psykoterapeutti ja erikoissairaanhoitaja Sarianna Virpikarin hoidossa käyvistä, syömishäiriöitä sairastavista nuorista. Tanssitunteja oli tutkimuksen aikana viisitoista ja ne pidettiin Oulun ammattikorkeakoulun tanssisalissa. Yksi tanssitunti oli 90 minuutin pituinen. Tarkoituksena oli kehontuntemusta kasvattamalla ja tukahdutetuille tunteille ilmaisukanavan tarjoamalla vaikuttaa myönteisesti syömishäiriöisen usein vääristyneeseen kehonkuvaan. Käytin työssäni Gertrud Roxendalin perusvaiheen ja edistyneen vaiheen kehontuntemusterapiaa ja sovelsin sitä tanssiin. Lopullinen tutkittavien joukko koostui viidestä yksisiipisestä. Tulokset olivat hyviä ja kahdeksassakymmenessä prosentissa tapauksista pystyttiin vaikuttamaan myönteisesti kehonkuvaan, joskin siinä monella esiintyi vielä negatiivisuutta. Kehontuntemus parani kaikilla yksisiipisillä ja liikkuminen vapautui. Kaikki yksisiipiset kokivat ryhmän hyödyllisenä ja suosittelevat vastaavien ryhmien järjestämistä tulevaisuudessa. Jatkokehittämisideana ehdotan, että tanssin harjoittelemisen vaikutuksia kannattaisi tulevaisuudessa tutkia myös muiden erikoisryhmien keskuudessa.
Monikulttuurinen tanssi- ja musiikkikasvatus osana oppilaiden hyvinvointia ja kehollista ymmärrystä
Optimaalinen soittovire : Mitä kätkeytyy harjoittelemisen taakse?
Kehon kieli : Ohashin itämainen diagnoosi
Kokemuksia kehotietoisuusryhmästä terveyskeskussairaalan akuuttiosastolla
Vapaaottelu - kehon tiedon ja taitojen oppimisen, opettamisen ja ymmärryksen jäljillä
Oleellisinta ratsastajan harjoittelussa niin hevosen kanssa kuin ilman on keskittyminen ja liikkeen tarkka suorittaminen. Se auttaa kehon asentojen ja liikkeiden tiedostamisessa sekä tasapainon löytämisessä. On keskityttävä tuntemaan ja aistimaan. Laatu on suorituksessa määrää tärkeämpi, mikä johtaa lopulta harjoittelussa parhaaseen tulokseen.     Ratsastaja tarvitsee lajinsa tueksi oheisharjoittelua ja niiden ominaisuuksien kehittämistä, mitä ratsastus ei varsinaisesti kehitä. Löytääkseen rennon, mutta jäntevän kehon, ratsastajan kehossa tulee olla optimaalinen pystysuora linjaus luisten rakenteiden välillä. Lisäksi keskivartalon ydintuen lihasten tulee olla aktiivisena, jotta pinnalliset lihakset voivat rentoutua ja aktivoitua tarvittavissa tilanteissa. Rentous syntyy myös siitä, että käyttää lihasvoimaa optimaalisella tavalla tilanteen mukaan. Kaikki näitä kehonhallintataitoja on hyvä harjoitella myös ilman hevosta, jotta ratsastaja lopulta löytää tasapainoisen istunnan ja turvallisen kehonkäytön.
Keho tietää, kertoo ja kehittää itsetuntemusta
Eheällä mielellä – kehon kielellä : oppimateriaalia psykofyysisestä fysioterapiasta Oulun seudun ammattikorkeakoulun fysioterapian opiskelijoille
"Kun tunnistaa oman kehonsa, on oman itsensä herra!" : kokemus tanssi- ja liiketerapeuttisesta toiminnasta
Kehosi salattu kieli : opas terveyteen ja hyvinvointiin
Internetsivusto psykofyysisestä lähestymistavasta nuorten hyvinvoinnin edistämiseksi
Sanoista kuviksi, kuvista tanssiksi : apuja kehonymmärryksen opettamiseen
Matkalla kivuttomaan huilunsoittoon
Työskennellessäni fysioterapeuttina keskussairaalan eri yksiköissä olen huomannut, että hoidollinen ja fysioterapeuttinen lähestymistapa vaihtelee. Toisilla erikoisaloilla potilaan/asiakkaan kohtaaminen keskittyy lähes pelkästään toimenpiteen tai sairauden ympärille, joillakin erikoisaloilla ihmisen tilanne nähdään laajemmin fyysisenä, psyykkisenä ja ympäristöön vaikuttavana asiana. Esim. krooniset kipupotilaat on tärkeä kohdata laaja-alaisesti. Psykofyysisessä fysioterapiassa ihmistä lähestytään kokonaisvaltaisesti riippumatta siitä, millaisia ongelmia hänellä on. Yksi psykofyysisen fysioterapian menetelmä on Basic Body Awareness Therapy (BBAT), jonka terapeutiksi opiskelen tällä hetkellä. Opiskeluihin liittyvän yksilöterapiaharjoittelun suoritin kipupoliklinikalla. Harjoittelusta tein myös tämän kehittämistehtävän: selvitin kolmen kroonisen kipupotilaan kokemuksia BBAT:sta. Kolmen kuukauden terapian jälkeen kaikilla asiakkailla oli havaittavissa muutoksia kehon käytössä. Eri asennoissa suoritettavien liikkeiden laatu muuttui hallitummaksi, istuma- ja seisoma-asennon hallinta sekä liikkuminen tulivat varmemmiksi. Liikkuvuus lisääntyi ja paino putosi. Rauhoittumis- ja keskittymiskyvyn lisääntyminen vähensi jännitystä ja ahdistusta. He löysivät keinoja hallita kipua tai epämiellyttävää tilannetta. Asiakkaat suorittivat päivittäisiä toimia enemmän tietoisina. He suhtautuivat lempeämmin itseensä ja kokivat varmuuden ja aktiivisuuden lisääntyneen. Terapian jälkeen asiakkaat tiedostivat hengityksensä paremmin, sovelsivat sitä rentous- ja kivunhallintakeinona sekä käyttivät ääntään rohkeammin. Asiakkaat tulivat terapiaan motivoituneina, olivat sitoutuneita, mikä todennäköisesti vaikutti tuloksiin. Heidän taustansa olivat erilaisia, kokemukset yksilöllisiä ja eteneminen vaihtelevaa. Kaikki toivoivat terapian jatkuvan yksilö- tai ryhmämuotoisena. Jatkotutkimuksena olisi mielenkiintoista selvittää, jatkoivatko he oppimiaan harjoitteita omatoimisesti. Selvittämisen arvoista olisi myös se, miten BBAT on pidemmän ajan kuluessa ollut mukana heidän elämässään. Asiakastapaamisten aikana huomasin terapeutiksi kasvamisen haasteet ja antoisuuden. Omakohtaisen läsnäolon oppimisen taidon lisäksi sain varmuutta ja lisäinnostusta soveltaa psykofyysisen fysioterapian periaatteita työssäni. Toivon informaation psykofyysisen fysioterapian mahdollisuuksista lisääntyvän keskussairaalassamme.  Uskon, että somaattisellakin puolella erilaiset potilasryhmät voisivat hyötyä monipuolisemmasta fysioterapiasta.
Raskauden ja synnytyksen vaikutukset naisen kehonkuvaan
Liiku ja leiki : motorisia perusharjoitteita lapsille
Tanssin ytimessä - Kehonfenomenologia ja tanssikasvatus ihmisen kokonaisvaltaisuuden tukijana
Taidon ja taiteen luova voima : kirjoituksia 9-12-vuotiaiden lasten taito- ja taidekasvatuksesta
Aistit auki! : anna elämän koskettaa
Alexander-tekniikka ja autenttinen liike -työskentely : kaksi kehontietoisuuden harjoittamisen metodia
Rento Reino : teatteri välineenä kehontietoisuuteen
Tietoisuutta liikkeen avulla : helppoja terveysharjoituksia kehittämään ryhtiä, näkemistä, mielikuvitusta ja tietoisuutta itsestä
Feldenkrais-menetelmä on kokonaisvaltainen kehollinen oppimismenetelmä, jonka pyrkimyksenä on auttaa ihmistä laajentamaan tietoisuutta itsestään ja ympäröivästä maailmasta, kehittämään mielikuvitusta, lisäämään liikkuvuutta ja kohentamaan elämänlaatua. Pääasiallinen väline tähän on liike, jonka tarkkaileminen edellyttää myös aistimisen, tuntemisen ja ajattelun läsnäoloa. Feldenkrais-menetelmässä on kaksi työskentelytapaa, ohjaajan kosketukseen perustuva yksilöohjaus ja sanallisiin ohjeisiin perustuva ryhmäohjaus.
Nainen puntarissa : kuinka tehdä minunkaupat itsensä ja kehonsa kanssa?
Joogan asanaharjoituksen terapeuttiset vaikutukset ja hyödynnettävyys psykofyysisessä fysioterapiassa
Ruumiillista työtä : fyysisen harjoittelun kautta vahvaksi ja vapaaksi teatteritaiteilijaksi
Koko koulu tanssii
Mindfulness ja tieteet : tietoisuustaidot ja kehotietoisuus monitieteisen tutkimuksen kohteena
Baletin perusteiden opettaminen mielikuvia hyödyntäen : Tavoitteena tanssioppilaan kehontuntemuksen kehittyminen
Kehon ja mielen ykseyttä jäljittämässä : pohdintaa pianonsoitosta kehollisuuden ja musiikillisen tuntemisen näkökulmista
Tietoisesti kehossa kehoa kuunnellen : Kehotietoisuusharjoitteita psykofyysisestä fysioterapiasta kiinnostuneille fysioterapeuteille ja fysioterapeuttiopiskelijoille.
Tietoisella kehonhallinnalla hallittuun ratsastukseen
Voimakas oikeassa, vasemmassa lievempi, ajoittain selässä : kroonisten kipupotilaiden kokemuksia kivunhallintaryhmästä
MS-kuntoutujan tukeminen psykofyysisen fysioterapian keinoin : -psykofyysisen ja neurologisen fysioterapian yhteyttä etsimässä
Tanssi-innostaminen : kohti yksilön ja yhteisön hyvinvointia
"Jotenkin tunsin kehoni hengittävän..." Kehittämistyö kehotietoisuutta edistävästä harjoittelusta nuorilla neurologisten erityisvaikeuksien kuntoutuskursseilla
Psykofyysinen lähestymistapa fysioterapiaosaston henkilökunnan päivittäisessä työssä : kyselytutkimus fysioterapeuteille, kuntohoitajille ja toimintaterapeuteille
"Keho on se, mikä on ihmisen ympärillä" : kokemuksia kehonkuvapiirroksen käytöstä ylipainoisten nuorten ryhmässä
Mielen valmentamisella optimaaliseen suoritukseen
Tanssin ytimessä : kehonfenomenologia ja tanssikasvatus
Huomio oppilaan tuki- ja liikuntaelimistöön - työkaluna Move!
Taijiquan ja viulisti
Psykofyysinen fysioterapia aikuisten työuupumus-kuntoutuskursseilla Kaisankodissa : suorittamisesta hellittämiseen
Kehotietoisuusharjoituksia Basal kroppskännedom -menetelmällä
Jumppaa junnuille : karkeamotoristen harjoitusten tehtäväkortit
Aikido apuna trumpetistin kehonhuollossa
Eheällä mielellä – kehon kielellä : Oppimateriaalia psykofyysisestä fysioterapiasta Oulun seudun ammattikorkeakoulun fysioterapian opiskelijoille
Tämä kehittämistehtävä johdattaa lukijansa kehotietoisuusharjoitusten pariin Basal kroppskännedom (BK) menetelmällä. BK menetelmä on yksi psykofyysisen fysioterapian menetelmistä ja sen on kehittänyt ruotsalainen fysioterapeutti Gertrud Roxendal. Tutkimusten mukaan BK menetelmä on todettu vaikuttavaksi ainakin ahdistuksen, masennuksen ja skitsofrenian hoidossa. Hyviä hoitotuloksia on saatu myös syömishäiriöiden ja kroonisen kivun hoidossa. BK harjoittelun avulla pyritään saamaan kaikki ihmisen terveyttä edistävät voimavarat käyttöön opettelemalla kuuntelemaan ja ymmärtämään kehon kertomia viestejä. BK harjoittelussa etsitään luonnollista tapaa liikkua ja hengittää sekä olla tietoisesti läsnä. BK harjoittelussa tehdään erilaisia kehotietoisuutta lisääviä harjoituksia makuulla, istuen, seisten ja kävellen. Harjoitukset sisältävät myös äänenkäyttö- ja pariharjoituksia sekä hierontaa. BK harjoitukset ovat yksinkertaisia toteuttaa eikä niiden tekemiseen tarvita erityisiä välineitä. Tämän kehittämistehtävän tarkoituksena oli tuottaa fysioterapeuttien käyttöön helposti toteutettavia kehotietoisuusharjoitteita. Kehittämistehtävän tavoitteena oli lisätä fysioterapeuttien tietämystä Basal kroppskännedom menetelmästä, joka on näyttöön perustuva fysioterapian menetelmä. Lisäksi tavoitteena oli syventää omaa tietämystäni kehotietoisuusharjoittelusta niin, että pystyn ohjaamaan harjoitteita asiakkailleni.
Tässä kehittämistyössä tavoitteemme on hahmottaa epätasapainoisen hengityksen laajat taustatekijät ja vaikutukset oireineen kehomieleen. Lisäksi olemme kartoittaneet  keinoja joilla edetä kohti tasapainoisempaa hengitystä kokemuksellisen oppimisen ollessa keskeisessä asemassa. Tarkoituksemme on kehittää ammatillista osaamistamme ja herättää myös moniammatillista kiinnostusta arvioida laajemmin potilaan hengitystä osana kokonaisvaltaista kuntoutusta.
Eheällä mielellä - kehon kielellä : psykofyysinen fysioterapia
Kehittämistehtävän tarkoituksena oli kartoittaa, miten kehontuntemusharjoitusten vaikutukset näkyvät vastuukuntoutujien arjessa. Kehittämistehtävän tavoitteena oli kehittää uusia keinoja vaikuttaa kehitysvammaisen asiakkaan kehotietoisuuteen, sekä sen käytön soveltuvuutta lievästi kehitysvammaiselle asiakkaalle. Asiakkailla oli mm. epätoivottavaa käyttäytymistä, mielenterveysongelmia ja keskittymisvaikeuksia sekä vaikeuksia ilmaista tunteitaan ja käsitellä niitä. Osalla asiakkailla oli myös tuki- ja liikuntaelinvaivoja. Kehittämistehtävässäni aineiston keruu tapahtui sekä laadullisilla (kvalitatiivisilla) että määrällisillä (kvantitatiivisilla) menetelmillä. Aineiston hankinnassa käytin havainnointia, haastattelua ja kyselylomakkeita Tutkimusjoukko koostui viidestä lievästi kehitysvammaisesta vastuukuntoutujamiehestä, jotka olivat iältään 24-43 -vuotiaita. Kaikki ryhmäläiset olivat pitkäaikaiskuntoutuksessa ja osa heistä vastentahtoisessa hoidossa. Ryhmään valikoitui kahdelta eri turvaosastolta hoitajien mielestä ryhmään soveltuvimmat asiakkaat. Ryhmä kokoontui yhteensä 10 kertaa huhti- ja toukokuun aikana 2013. Kehontuntemusharjoittelussa tapahtui jonkin verran muutoksia havainnointini perusteella. Kehonkeskilinjan hahmottuminen, etenkin selin makuulla, ja rentoutumisen taito kehittyivät. Kehitystä tapahtui myös kehonosien hahmottamisessa ja keskittymisessä harjoitteiden tekemiseen. Psykososiaalisen toimintakyvyn arviointikaavakkeen osio 1:n ja hoitajien haastattelujen perusteella ei ryhmäläisten arjessa käyttäytyminen muuttunut alkutilanteeseen verrattuna. Luotettavuutta olisi lisännyt, jos alkumittauksia ja arviointia olisi tehty esim. kuukautta ennen ryhmän alkamista. Kehontuntemusharjoittelukertoja olisi pitänyt olla enemmän ja pidemmällä aikavälillä, jotta voitaisiin nähdä, voidaanko tämän tyyppisellä menetelmällä vaikuttaa käyttäytymiseen.
Olen työskennellyt pitkään kuntoutuslaitoksessa, jossa kuntoutujien diagnoosit ja vaivat vaihtelevat suuresti. Heillä voi olla masennusta, kroonista kipua, konversio tai neurologinen sairaus. Olen työskennellyt pisimpään neurologisten kuntoutujien parissa mutta krooniset kipu- ja konversiokuntoutujat olivat minulle uusi maailma siirtyessäni nykyiseen työpaikkaani. Tunsin, etteivät minun fysioterapeuttiset keinoni riittäneet. Toteutin terapian, mutta en ollut itse tyytyväinen tulokseen, jotain puuttui. Kollegani suositteli psykofyysisen fysioterapian erikoistumisopintoja, jotka voisivat antaa uuden näkökulman.      Kehittämistehtävän tarkoitus on kuvata omaa ammatillista kehittymistäni: miten rohkenisin ottaa käyttöön psykofyysisen lähestymistavan, toteuttaa fysioterapiaa omassa työssäni sekä yksilö- että ryhmätapaamisissani. Kehittämistehtävän tavoite on lisätä omaa tietämystäni psykofyysisestä fysioterapiasta ja lisätä omaa kehontuntemustani sekä tuoda esille psykofyysisen fysioterapian lähestymistapa omassa moniammatillisessa tiimissäni. Tähän tavoitteeseen pääsemiseksi teen lähiopetuspäivillä esiin tulleita kehontietoisuusharjoituksia, joiden kokemuksia kirjaan reflektiopäiväkirjaan. Näiden lisäksi pohdin omia ihmis- ja oppimiskäsityksiäni ja peilaan niitä teoria tietoon. Lisäksi kirjaan havaitsemiani muutoksia omassa työskentelyssäni reflektiopäiväkirjaan.    Omien kehontietoisuusharjoitusten myötä oma kehontietoisuuteni lisääntyi huomattavasti. Oli mielenkiintoista havaita miten tunteet tuntuvat kehossa ja miten paljon hengitys muuttuu tunteiden mukaan. Psykofyysisen fysioterapian lähestymistapaa otin pikku hiljaa käyttöön terapiatilanteissa. Aluksi havainnoin kuntoutujien asentoa ja toimintaa, lisäsin haastatteluuni avoimia ja ratkaisukeskeisiä kysymyksiä edeten kehontietoisuusharjoituksiin.
Rento Reino : teatteri välineenä kehotietoisuuteen
Kun keho alkaa puhua : kehotietoisuuden lisääminen voi auttaa syömishäiriöissä
Bulimia (bulimia nervosa) on viime aikoina länsimaissa nopeasti yleistynyt syömishäiriö. Kehittämistehtäväni tavoitteena oli kehittää omaa osaamista bulimiaa sairastavan potilaan fysioterapiassa sekä tehdä kehittämistehtävän tekemisen ja sen esittämisen kautta psykofyysistä fysioterapiaa näkyvämmäksi osana syömishäiriötä sairastavan potilaan hoitoa ja kuntoutusta.  Kehittämistehtäväni tarkoituksena oli selvittää bulimiaa sairastavan potilaan kokemuksia kehotietoisuusharjoittelusta. Fysioterapiassa ohjasin potilaalle erilaisia hänen tarpeistaan lähteviä kehotietoisuutta lisääviä harjoitteita. Lisäksi potilas sai ohjeeksi tehdä harjoitteita omatoimisesti. Kysyin potilaalta jokaisen fysioterapiakerran jälkeen suullisen palautteen kokemuksista. Fysioterapiajakson lopuksi potilas antoi kirjallisen palautteen vastaamalla kyselylomakkeeseen, jossa oli avoimia kysymyksiä kehotietoisuusharjoitteiden vaikutuksista. Potilaan antaman palautteen sekä kyselylomakkeesta saatujen tulosten perusteella voidaan tulla siihen johtopäätökseen, että kehotietoisuusharjoitteilla oli vaikutusta bulimiaa sairastavan kehotietoisuuteen. Harjoitteilla oli positiivista vaikutusta kehon hahmottamiseen, rentoutumiseen, kehonkuvaan ja kehotyytyväisyyteen. Kehonpiirrokset, peiliharjoitukset ja rajaharjoitteet realisoivat kehonkuvaa sekä muuttivat sitä ainakin hetkellisesti positiivisemmaksi. Potilas koki itse, että rentoutuminen ja liikunta lisäsivät kehontyytyväisyyttä. Fysioterapiajakson aikana näkyi selvästi, miten kehontyytyväisyys vaihteli eri fysioterapiakertojen välillä ja oli vahvasti yhteydessä psyykkiseen olotilaan. Ahdistukseen, arkielämään ja jaksamiseen kehotietoisuusharjoitteet eivät tuoneet suoranaista apua.
SANOISTA KUVIKSI, KUVISTA TANSSIKSI : Apuja kehonymmärryksen opettamiseen
Mitä näyttelijä tekee sielulla? : kehomielisiä kirjoituksia matkasta
"Sinut oman kehon kanssa" : toimintatutkimus kehontuntemusta kehittävästä lukion liikuntakurssista
Myönteisen kehonkuvan tukeminen osana terveystietoa
Tiivistelmä puuttuu.
Rakastan, siis olen
Kehontuntemusharjoitusten vaikutukset lievästi kehitysvammaisen vastuukuntoutujan arjessa
Muistot nousevat liikkeestä : kehotuntemuksesta itsetuntemukseen
Kehotus-kurssi : parempi kosketus kehollisuuteen
Vahva lihas on myös joustava
Epätasapainoinen hengitys : tunnistaminen ja keinoja kohti tasapainoisempaa hengitystä
Luo itsellesi parempi arkipäivä
Tiivistelmä: "Kun tunnistaa oman kehonsa, on oman itsensä herra!".
Polulla terveellisempään painoon : Toiminnallisen päivän suunnittelu ja toteutus vaikeasti ylipainoisille nuorille tytöille
Käsitän näyttelijäntyön ruumiillisena työnä. Kirjallinen opinnäytetyöni keskittyy opiskeluun kuuluvan fyysisen harjoittelun pohdintaan. Käyn läpi kokemuksiani ruumiintekniikoiden harjoittelusta ja avaan niiden herättämiä, itselleni olennaisia havaintoja. Pääteemoina kulkevat kaksi aihetta - liikkeen analysointi suhteessa näyttelijäntyöhön ja psykofyysinen prosessi pelosta vapautumiseen.  Saavuttaakseni vapaan ja reaktiivisen kehon minun oli kohdattava kehontoimintaa lukitsevat tunteet, joista vallitsevin oli pelko. Psykofyysinen prosessi käynnistyi fyysisen harjoittelun myötä. Uudenlainen kehon provokaatio alkoi purkaa hermostollisia, tunneperäisiä jännitteitä kehossani. Pelko kumpusi uuden ympäristön lisäksi menneisyyden kokemuksista. Kehooni oli pakkautunut tunteita, jotka vaikuttivat lukitsevasti sosiaaliseen käyttäytymiseeni ja fyysiseen ilmaisuuni. Liikkeellisten harjoitusten intensiivinen toistaminen ja toisto tekniikkana mahdollistivat tunteiden purkautumisen. Hermoston vapautuminen alkoi tuottaa uudenlaista ja monimuotoisempaa liikeilmaisua. Akrobatian harjoittelu rakensi vahvaa ja dynaamista kehoa. Turvallinen harjoitustilanne mahdollisti samanaikaisesti pelkojen kohtaamisen ja niiden hallinnan opettelemisen tekniikan kautta. Pelon kohtaaminen ja sen hyväksyminen on ollut itselleni olennaisin asia opiskeluvuosien aikana. Opin tunnistamaan erilaisia tunteita, jotka lukitsivat kehollista toimintaani. Näin opin myös tietoisesti vapauttamaan kehontoimintaa, sekä hyödyntämään kehollisia havaintojani ruumiinkielestä näyttämöllä.  Vapaa, rytmikäs ja valpas keho on tärkein työkalu tulevaa ammattiani ajatellen. Kehoni pitää olla vapaa muuntautumaan ja reagoimaan. Liikettä tutkimalla olen syventänyt kehontuntemustani ja fyysisen ilmaisun muodot ovat monipuolistuneet. Ymmärrän kehon dynamiikkaa ja estetiikkaa, jotka ovat suhteessa kehon rytmiin. Nämä elementit ovat taas rakennusaineita roolihahmon luomiselle ja vapaalle näyttämötyöskentelylle. Minun on tunnistettava oma kehoni tiedostaakseni, mitä kehollani viestin. Siten voin harjoitella ja näytellä vapaasti. Kun ymmärrän kehoni toimintamalleja, kontakti vastanäyttelijään on rehellinen ja suora. Näytelty tilanne tapahtuu tällöin vuorovaikutuksessa ja muuntuu orgaanisesti kehollisen kommunikaation myötä.  Pelon tilalle on tullut uskallus ja luottamus. Kehontuntemuksen ja hallinnan myötä uskallan rohkeasti etsiä uusia lähestymistapoja näyttämöilmaisuuni.
Kehitysvammaisen kehonkuva ja koettu seksuaalisuus
Kehontuntemusharjoittelulla tukea lihavan henkilön elämäntapamuutoksille
Ryhtikoulu : ryhtimuutoksia terapeuttisen harjoittelun keinoin
Hyvä minä -teemaviikko Pohjois-Haagan yhteiskoululla
Koko koulu tanssii! : kehollisen oppimisen mahdollisuuksia kouluyhteisössä
Kehittämistehtävä tarkastelee nimensä mukaisesti joogan asanaharjoituksen terapeuttisia vaikutuksia sekä hyödyntämismahdollisuuksia osana psykofyysistä fysioterapiaa. Tavoitteena on teorian sekä konkreettisten esimerkkisovellusten kautta tuoda uutta näkökulmaa psykofyysisen fysioterapian jatkuvasti kehittyvään menetelmäkenttään. Teoreettisen tiedon ja aiheeseen liittyvän kirjallisuuden lisäksi aiheen käsittely perustuu olennaisesti myös kirjoittajan omaan kokemukseen joogaharjoituksesta ja sen ohjaamisesta erilaisilla asiakasryhmillä. Tarkastelun keskiössä ovat sekä psykofyysistä fysioterapiaa että myös joogan asanaharjoitusta yhdistävät tiedostamisen sekä kokemuksellisen oppimisen teemat. Juuri kokemuksellisuuden aspekti onkin se, joka yhtäältä tekee näistä molemmista 'lähestymistavoista' subjektiivisella tasolla niin vaikuttavan ja rikkaan ja toisaalta objektiivisen ja tieteellisen tutkimusnäytön tasolla usein myös haasteellisen selkeästi osoittaa ja mitata. Mitattavuuden ongelmasta huolimatta voidaan kaiken sisäsyntyisen ja kestävän muutoksen perustana kuitenkin ajatella olevan juuri henkilökohtaisessa tiedostamisen tavassa ja kokemuksessa tapahtuvan muutoksen. Juuri tällaiseen nimenomaisesti yksilön keho-mieliyhteydessä ja kehotietoisuudessa tapahtuvaan muutokseen perustuu tässä työssä myös joogan asanaharjoituksen sovellusten tarkastelu psykofyysisesti orientoituneessa fysioterapiatyössä. Esitellyt joogan asanaharjoituksen terapeuttiset esimerkkisovellukset eivät pohjaa mihinkään tiettyyn joogasuuntaukseen tai traditioon. Kokonaisvaltaista elämäntapaa ja -filosofiaa tarkoittavan joogan tarkastelu on niin ikään tarkoituksellisesti rajattu ainoastaan sen sisällään pitämään kolmanteen 'haaraan', fyysiseen asentoharjoitukseen eli asanaan. Asanoiden yhteyksiä ja sovellettavuutta psykofyysiseen fysioterapiaan tarkastellaan puolestaan Donna Farhin kuvaamien liikkeen seitsemän periaatteen kautta. Nämä periaatteet ja niiden huomioiminen ohjauksessa luovat siten työssä keskeisimmän perustan paitsi joogan asanaharjoituksen terapeuttiselle hyödyntämiselle myös yhtymäkohtien tarkastelulle länsimäisen psykofyysisen fysioterapian menetelmien ja itämaisen joogan asanaharjoituksen välillä.
Kuin valopilkku pimeässä syksyssä : kehotietoisuusharjoittelun vaikutukset näyttöpäätetyöntekijän niska-hartiaseudun vaivoihin
Kehonkuva määritellään ihmisen henkilökohtaiseksi käsitykseksi omasta kehostaan ja sen suhteesta ympäröivään maailmaan. Se on tieto- ja tunnepohjainen, osittain tiedostettu ja tiedostamaton. Terve kehonkuva luo pohjan realistiselle itsensä kokemiselle, itseluottamukselle ja kehon välittämien viestien tunnistamiselle. Tutkimusten mukaan lasten ylipainoon saattaa liittyä huono kehonkuva. Yksi kehonkuvan tutkimisen ja harjoittamisen väline on kehonkuvapiirros. Kehittämistehtäväni tavoitteena oli lisätä tietämystä kehonkuvapiirroksen käytettävyydestä fysioterapeutin toteuttamassa kehonkuvaharjoittelussa. Kehittämistehtäväni tarkoitus oli tutkia kehonkuvapiirroksen antamia kokemuksia ylipainoisten nuorten omasta kehonkuvasta sekä kehonkuvapiirroksen tekemisestä. Lisäksi tarkoitus oli tutkia fysioterapeutin kokemuksia kehonkuvapiirroksen teettämisestä ja tätä kautta käytettävyydestä. Toteutin kehittämistehtäväni lähinnä kvalitatiivisia tutkimusmenetelmiä käyttäen. Tiedonkeruumenetelminä olivat informoitu kysely, osallistuva havainnointi ja haastattelu. Kehittämistehtäväni oli osa Tampereen yliopistollisen sairaalan ylipainoisten nuorten Keho, Maku, Mieli-ryhmää. Tutkimusjoukko muodostui neljästä 10-13-vuotiaasta nuoresta. Kehittämistehtäväni tulosten perusteella kehonkuvapiirroksen käyttämistä on syytä harkita huolella. Se, millaisen kuntoutujan kanssa, missä fysioterapiaprosessin vaiheessa, millaisella virittelyllä ja millä aikataululla sitä käytetään, vaikuttaa välineestä saatavaan hyötyyn. Myös kuntoutujan ja fysioterapeutin motivaatio, terapiasuhteen laatu sekä kehonkuvapiirroksen teon jälkeen käytävä keskustelu näyttävät kehittämistehtäväni perusteella vaikuttavan välineen käytettävyyteen.     Kehittämistehtäväni perusteella kehonkuvapiirros vaikuttaa toimivan parhaiten, kun se mielletään ponnistuslaudaksi fysioterapeutin ja nuoren välisessä terapiasuhteessa. Kehonkuvapiirroksen myötä on mahdollista käydä monipuolista, yksilöllistä ja kuntoutujalähtöistä keskustelua nuoren kokemasta kehonkuvasta ja omassa kehossa olemisesta. Kehonkuvapiirros voi auttaa nuorta kehollisten tunteiden sanoittamisessa.
Kehon ilmauksellisuus : liike ja sanaton viestintä tanssissa
Kehittämistyön tavoitteena oli kehitysvammaisille soveltuvan kehontuntemus- ja rentoutumisryhmän käynnistäminen ja tarkoituksena kohderyhmälle soveltuvien kehontuntemus- ja rentoutumisharjoitteiden löytäminen. Harjoitteluryhmään osallistui syksyn 2012 aikana kolme henkilöä yhdestä Kårkullan kuntayhtymän päivätoimintaryhmästä sekä heidän ohjaajansa. Harjoitteluryhmän ohjaajana toimi fysioterapeutti. Ryhmä kokoontui kerran viikossa kahdeksan viikon ajan. Harjoituskerrat toistuivat rakenteeltaan samanlaisina, mutta sisältö vaihteli. Samoja harjoitteita toistettiin kuitenkin ainakin kahdella peräkkäisellä kerralla. Harjoitettavia teemoja olivat alustasuhde, keskilinja, kehon symmetria sekä oman kehon osien, asentojen ja liikkeiden tunnistaminen. Lisäksi harjoiteltiin omien liikemahdollisuuksien tunnistamista, hengityksen havainnointia sekä koskettamista ja kosketetuksi tulemista. Harjoitteita tehtiin pystyasennossa, istuen ja makuulla. Joillakin harjoituskerroilla käytettiin välineinä musiikkia, suuria terapiapalloja ja tasapainorataa. Harjoitteiden ohjaaminen tapahtui suullisesti ja esimerkkiä näyttämällä. Myös manuaalista ohjausta annettiin tarvittaessa. Ohjauksessa korostettiin oman kehon kuuntelua ja pyrittiin luomaan ryhmätilanteeseen vapautunut ja kannustava tunnelma. Jokainen ryhmän osallistuja kokeili lähes kaikkia ehdotettuja harjoitteita. Parhaiten soveltuivat konkreettiset, yksinkertaiset liikkeet. Rentoutumisharjoituksista toimivat parhaiten jännitys - rentous -harjoitteet ja hengityksen havainnointi. Soveltuviksi harjoitteiksi katsottiin sellaiset harjoitteet, joissa osallistujat ymmärsivät mitä harjoitteessa oli tarkoitus tehdä ja joita he olivat halukkaita tekemään. Soveltuvien harjoitteiden edellytettiin myös tuntuvan osallistujista mielekkäiltä ja ne mahdollistivat onnistumisen kokemuksia. Ryhmään osallistujat suhtautuivat harjoitteluun positiivisesti. He eivät kuitenkaan kyenneet juurikaan reflektoimaan kokemaansa. Päivätoiminnan ohjaajien mielestä harjoitteet sopivat tälle ryhmälle. He olivat lisäksi sitä mieltä, että osallistujien kehontuntemuksessa ja käsityksessä oman kehonsa toiminnasta tapahtui muutoksia kahdeksan viikon kuluessa. Ryhmäharjoittelua päätettiin jatkaa samaan tapaan osana päivätoiminnan viikko-ohjelmaa.
Tuoksut ja mielikuvat liikeaisteja avaamassa : liike aktivoi aivoja
Aistivirikkeet osana ikäihmisten kokemuksellisuutta on opinnäytetyö, jonka tarkoituksena on tutkia kuinka aisteja virkistämällä ikäihmisten kehot liikkuisivat totutuista raameista poiketen. Tutkimuksen myötä kehittyi harjoituspaketti, joka on palvelukotien sekä muiden ikäihmisten kanssa työskentelevien hyödynnettävissä. Opinnäytetyön aihe muotoutui minulle hitaasti vuosien 2012-2013 aikana, jolloin sain mahdollisuuden työskennellä valtakunnallisissa Eheä elämän ehtoo- sekä Musiikki elämään -hankkeissa ikäihmisten kanssa. Palvelukodeissa vieraillessani huomasin työntekijöiden tarpeen toiminnallisille harjoitustuokioille. Tutkimukseni suoritin Eheä elämän ehtoo -hankkeen kautta kempeleläisessä seniorikerhossa keväällä 2012 sekä syksyllä 2013. Kerhoon kokoontuu viikoittain 65-80 vuoden ikäisiä ikäihmisiä, ennen kaikkea yhteisöllisyyden vuoksi. Tutkin ja hain keinoja kuinka saisin ikäihmiset kokemaan sisäisen liikkeen ulkoa ohjatun liikkeen sijaan. Pyrin tavoitteeseeni haju-, kuulo- ja tuntoaistia virkistämällä ja tätä kautta herättelemällä uusia tapoja tunnistaa liike sekä liikkua. Merkittäväksi osaksi tutkimustani nousivat keskustelut ikäihmisten kanssa aisteista sekä aistikokemuksista. Tutkimukseni puitteissa sain työstettyä harjoituspaketin, jossa aisteja hyödynnetään. Harjoituspaketti olikin yhtenä motiivina tutkia ikäihmisten liikkumista ja kehon kuuntelemista. Harjoituspaketti vaatii vielä lisätyötä ja jatkotutkimusta, mutta on varmasti hyvä työkalu hyödynnettäväksi ikäihmisten kanssa työskenteleville. Toimintatutkimukseni tulokset ovat yhden kerhon jäsenten kokemuksista koostettu, joten tulokset eivät ole yleistettävissä.
Elämää, ei taistelua : hyväksyminen elämänasenteena
Baletin perusteiden opettaminen mielikuvia hyödyntäen : tavoitteena tanssioppilaan kehontuntemuksen kehittyminen
Mielekäs keho : kehon tarinoita
Tiivistelmä.
Vieraalla kielellä näyttelemisestä musiikkiteatterissa
Kehittämistehtävän tavoitteena oli helppojen ja yksinkertaisten liikkeiden avulla kehittää lihavan henkilön kehontuntemusta ja luoda siten edellytyksiä tuki- ja liikuntaelinterveydelle, liikuntamotivaatiolle ja elämäntapamuutoksille. Tarkoituksena oli saada tietoa kehontuntemusharjoittelun vaikutuksista lihavan henkilön pystyasennon hallintaan, liikkumiseen, kipuihin, hengitykseen, rentoutumiskykyyn sekä yleisvointiin ja voimavaroihin. Oma tavoitteeni oli paneutua elintavoista johtuvan lihavuuden problematiikkaan psykofyysisen fysioterapian näkökulmasta ja kehittyä asiantuntijana tämän asiakasryh-män kanssa. Kehittämistehtävä oli laadullinen tapaustutkimus. Tutkimuksen empiirinen osuus oli oh-jattua kehontuntemusharjoittelua 64-vuotiaalle lihavalle miehelle 27.4.-14.6.2010 yh-teensä 10 kertaa. Harjoituksia tehtiin noin 60 minuuttia kerralla ja keskusteluun käy-timme 10-15 minuuttia. Tutkimusaineisto kerättiin kipupiirroksien, toimintakykytestien, kyselylomakkeiden ja havaintopäiväkirjan avulla. Kyselylomakkeilla oli avoimia kysymyksiä ja VAS-janamittareita. Mittareilla selvitettiin subjektiivista kokemusta, mi-tattua tulosta ja havainnoin arvioitua tulosta kehontuntemusharjoittelun vaikutuksista. Tutkimushenkilön terveydentila koheni kehontuntemusharjoittelujakson aikana. Perusliikkuminen lisääntyi vähän, kehon liikkuvuus ja joustavuus sekä tasapaino paranivat selvästi. Kipupiirroksien mukaan käsien puutuminen ja niskahartiaseudun kivut hellitti-vät. Alaraajoissa oli kipuja harjoittelujakson jälkeen. Rentoutuminen tuli helpommaksi ja tietoisuus jännityksistä ja lihaskireyksistä lisääntyi. Hengitys rauhoittui ja syveni. Kehontuntemusharjoittelu tuki painonhallintaa, mieliala nousi innostuneemmaksi ja liikuntamotivaatio lisääntyi. Kehontuntemusharjoittelu sopi hyvin lihavan henkilön liikuntamuodoksi ja herätti kiinnostuksen omaa kehoa kohtaan ja tuki elämäntapamuutoksia. Rauhallinen ohjattu työskentely antoi aikaa tutustua omaan tuki- ja liikuntaelimistöön. Kipujen helpottuminen ja suorituskyvyn todentuminen paransivat liikuntamotivaatiota. Varhainen puuttuminen lihavuuteen ja ihmisen omista voimavaroista käsin lähtevä terveyskasvatus voisi olla hyödyllistä ja mahdollinen fysioterapeutin ja työterveyshoitajan yhteisen tutkimuksen aihe. Myös B BAT -harjoittelun vaikutus lihavan henkilön ruumiinkuvaan olisi kiinnos-tava aihe. Asiasanat: Lihavuus, elämäntapamuutos, kehontuntemusharjoittelu.
Parkinsonin tautia sairastava kuntoutuja : psykofyysinen lähestymistapa
Lähtökohtana holistinen kehollisuus: koululiikunnan uudet tuulet
