http://www.yso.fi/onto/yso/p1850 maksuhäiriöt
maksuhäiriöt maksuhäiriöt maksuvaikeudet
Vapaaehtoisesta perinnästä maksuhäiriöihin kuluttaja- ja yrityssaatavien perinnässä
Opinnäytetyön aiheena on vuokraveloista johtuvien maksuhäiriömerkintöjen vaikutus uuden vuokrasuhteen onnistumiseen. Opinnäytetyön tarkoituksena on selvittää, onko sellaisen asunnonhakijan, jolla on vuokraveloista johtuva maksuhäiriömerkintä, asuttamisessa riskejä vuokranantajalle. Työn tavoitteena on vastata kysymykseen: miten vuokrasta tulleet maksuhäiriömerkinnät vaikuttavat asukkaan vuokrasuhteeseen ja sen onnistumiseen? Työn toimeksiantajana on oululainen vuokrataloyhtiö. Opinnäytetyön tutkimusmenetelmänä teoriaosuudessa käytetään lainoppia. Keskeisintä lainsäädäntöä ovat laki asuinhuoneiston vuokrauksesta, luottotietolaki sekä laki velan vanhentumisesta. Maksuhäiriömerkintä on luottotietorekisteriin kirjattu merkintä yksityishenkilön pitkittyneestä maksulaiminlyönnistä. Merkintä ei synny luottotietoihin yllättäen, vaan se seuraa monista viranomaisten toimista. Maksuhäiriömerkinnät voivat vaikeuttaa uuden vuokra-asunnon saamista, etenkin silloin, kun merkinnät koskevat aiempaa vuokravelkaa. Vuokranantaja voi tällöin tehdä vuokrasopimuksen erityisehdoilla, kuten määräaikaisena ja vaatimalla suurempia vakuuksia. Asunnonhakijan, jolla on vuokraveloista johtuvia maksuhäiriömerkintöjä, asuttaminen on uudelle vuokranantajalle aina taloudellinen riski mahdollisen vuokrasuhteen epäonnistumisen ja uuden velan syntymisen vuoksi. Työn empiirisessä osuudessa on tutkittu toimeksiantajan vuokra-asuntoihin aikavälillä 1.1.2012–30.6.2013 muuttaneiden asukkaiden, joilla oli vähintään yksi maksuhäiriömerkintä vuokravelasta, asumishistoriaa asuttamisesta vuokrasuhteen päättymiseen. Tutkimusmenetelmä on tilastollinen. Tutkimuksen perusteella on mahdollista tunnistaa jo asuttamisvaiheessa tietyntyyppisiä henkilöitä, joiden kohdalla riski vuokrasuhteeseen liittyville ongelmille on suurempi. Vuokralaisista enemmistö oli pienituloisia ja nuoria aikuisia, jotka asuivat joko yksin tai kahden hengen taloudessa. Enemmistöllä aineiston asunnonhakijoista oli ennestään 1-2 maksuhäiriömerkint��ä vuokravelasta. Vuokrasopimukset oli tehty lähes kaikille määräaikaisena, mutta vuokravakuus oli tavallisimmin vain yhden kuukauden vuokraa vastaava määrä, huolimatta vuokralaisen vuokravelasta johtuvista maksuhäiriömerkinnöistä. Valtaosalla vuokralaisista aiempi vuokravelka oli asuttamisvaiheessa maksamatta. Vuokralaisista yli puolet ei saanut yleistä asumistukea asumisensa aikana ja yli puolet eivät myöskään olleet sosiaalitoimen asiakkaita. Suurin syy vuokrasopimusten päätymiseen vuokralaisesta johtuen olivat asukkaan vuokranmaksuongelmat. Valtaosa asukkaista muutti huoneistosta pois vuokrasopimuksen päätyttyä ja luovutti huoneiston hallinnan asianmukaisesti vuokranantajalle. Vuokralaisista, joilla jäi vuokravelkaa maksettavaksi, lähes kaikilla oli ennestään yksi tai kaksi maksuhäiriömerkintää vuokravelasta.
Näyttö maksukehotuksen perillemenosta ei riittänyt
Maksuvalmiuskriisin yleisimmät syyt
Lainsäädäntöuudistuksen vaikutus pikaluottotoimintaan
Nuorten velkaantumisen ja velkaongelmien rakentuminen Helsingin Sanomissa vuosina 2005-2010
Vakuusrealisaatioista
Pienen osakeyhtiön maksuvaikeudet
Yksityishenkilön luotonanto- ja perintäprosessin hoito Haminan seudun osuuspankissa
Uudet velat uhkaavat velkajärjestelyn läpikäynyttä
Asiakkaiden maksukäyttäytyminen case: Purso Oy
Velkakierre : tutkimuksia luottoalalta. 31, Tammikuu 2004
Luottotietolaki yleisesti ja erityisesti rekisterinpitäjän sekä rekisteröidyn kannalta
Maksuhäiriömerkintöjen määrä kasvaa Suomessa vuosittain ja nuorten maksuhäiriöiden osuus niistä on verrattain suuri. Tämän opinnäytetyön aihe lähti Proakatemialla toteutettavasta itse kehitetystä projektista, jonka tavoitteena on opettaa nuorille oman talouden hallintaa maksuhäiriömerkintöjen syntymisen ehkäisemiseksi. Opinnäytetyön tavoitteena oli kehittää projektin koulutusprosessiin kuuluvaa Ote omaan talouteen -koulutusta.     Työn tarkoituksena oli suunnitella koulutukselle uusi toteutustapa ja sisältö sekä testata koulutuksen toimivuutta käytännössä. Koulutuksen toteutuksessa sovellettiin yhteistoiminnallisen oppimisen periaatteita. Niiden menetelmien mukaan iso ryhmä organisoitiin toisiaan opettaviksi tehokkaiksi pienryhmiksi. Tällä tavoin pyrittiin luomaan opiskelijoille perinteisesti opiskelutavasta poikkeava oppimiskokemus ja innostaa nuoria suunnittelemaan omaa talouttaan. Koulutuksen keskeiset sisällöt liittyivät maksuhäiriömerkintöihin, säästämiseen ja sen keinoihin sekä kulutustottumuksiin ja niiden arviointiin. Näitä aihepiirejä hyödyntäen muodostettiin kokonaisuus, minkä avulla oma talous voidaan pitää hallinnassa ja minkä avulla sitä voidaan suunnitella ja seurata.     Opinnäytetyön osana toteutettiin arviointitutkimus koulutuksen toimivuuden selvittämiseksi. Arvioinnilla haluttiin saada tietoa nuorten oman talouden hallinnan taitojen kehittymisestä, koulutuksen tavoitteiden täyttymisestä sekä siitä, tulisiko koulutusten järjestämistä jatkaa. Tutkimuksen avulla haluttiin tuoda nuorten ääni ja mielipiteet esiin keräämällä tutkimusaineistoa määrällisellä kyselytutkimuksella sekä ryhmähaastatteluilla. Arviointitutkimukseen sisällytettiin viisi koulutusta, joiden osallistujilta saatiin yhteensä 89 vastausta kyselytutkimukseen. Lisäksi toteutettiin kolme ryhmähaastattelua, joiden tarjoama tieto syvensi määrällisen aineiston tuloksia.    Nuorten mielestä oman talouden hallinnan opettaminen on tärkeää ja heidän mielestään vanhempien lisäksi myös muiden tahojen tulisi osallistua sitä tukevaan toimintaan. Tämän kautta voidaan taata yhtäläiset mahdollisuudet kaikille nuorille. Koulutuksen toteutus oli toimiva ja nuorten oman talouden hallinnan taidot kasvoivat merkittävästi koulutuksen johdosta. Nuoret saivat koulutuksesta konkreettisia työkaluja oman taloutensa hallintaan. Asiasanat: oman talouden hallinta, nuoret, maksuhäiriömerkintä, yhteistoiminnallinen oppiminen.
Opinnäytetyön tavoitteena on kuvata taloyhtiön näkökulmasta yhtiön ja asukkaan välistä suhdetta, millaisia maksuhäiriöitä ja muita asukkaiden aiheuttamia häiriöitä yhtiö voi kohdata ja miten ongelmatilanteissa tulisi toimia. Suurin osa asukkaista maksaa vastikkeen tai vuokran ajallaan, mutta aina kaikki ei kuitenkaan mene niin kuin oletetaan ja asukkaiden maksukyvyttömyys aiheuttaa ongelmia. Tällöin taloyhtiön tulisi tietää miten toimia. Ongelmatilanteen elinkaari kuvataan alusta loppuun lähtien siitä, mitä osakkeenomistamisella ja vuokrasuhteella tarkoitetaan sekä mitä velvoitteita asukkaalla on, millaisia häiriötilanteet ovat, miten taloyhtiön tulisi niihin reagoida ja kuinka asiat saadaan ratkaistua vapaaehtoisesti tai oikeuden kautta aina ulosottoon. Myös käräjäoikeuksissa työskentelevien haastemiesten työnkuvaa ja käytössä olevia erilaisia laissa säädettyjä tiedoksiantotapoja on kuvattu kattavasti. Opinnäytetyö on oikeudellinen tutkielma, johon on koottu asunto-osakeyhtiötä ja asumiseen liittyviä lakeja ja oikeustapauksia sekä toimintaohjeita. Työn tarkoituksena on saada lukijana olevalle taloyhtiön jäsenelle käsitys etenkin siitä, kuinka asumiseen liittyviä ongelmia ratkaistaan oikeudellisesti. Käräjäoikeuksissa asuntoja koskevat riidat ovat arkipäivää, mutta riidan toisille osapuolille häiriötilanteet voivat olla harvinaisempia. Asioiden hoitaminen oikein ja lain mukaisesti heti alusta alkaen estää lisäongelmien syntymisen.
Moderni insolvenssioikeus
Sosiaalipolitiikkaa ylivelkaantuneille
Nuorten suhtautuminen kulutusluottoihin
Kirjallisuutta
Majakka : tutkimuksia luottoalalta. 2/2008
Helppo raha : nuorten ja opiskelijoiden ylivelkaantuminen ja luottotietohäiriöt
Laman varjo ja nousun huuma
Vuokraveloista johtuvien maksuhäiriömerkintöjen mahdollinen vaikutus vuokrasuhteen onnistumiseen
Nuorten maksuhäiriöt 2000-luvun alussa
Suomessa toimivat pankit toteuttivat yhtenäisen euromaksualueen (SEPA) edellyttämät muutokset tilisiirtoihin yhtenä ensimmäisistä maista Euroopassa. Muutosvaihe lisäsi häiriöitä maksujenvälityksessä, eikä niiden syitä ole toistaiseksi saatu kokonaan korjattua.
Jäämäselvitystyöryhmän muistio
Opintolainojen takaisinmaksuongelmat : rekisteriselvitys vuosien 2001-2003 aikana valtion takausvastuunsa perusteella maksamista lainoista
Päätöksenteko ja siinä käytetty informaatio tavaraluottoja myönnettäessä
Velkakierre : tutkimuksia luottoalalta. 2, Syyskuu 1990
Maksuhäiriöiden ennustettavuus tunnuslukuanalyysin perusteella
Pikavippiasiakkaiden luottokelpoisuuden arviointi
Maksuvaikeudet pikaluottomarkkinoilla
Luotto- ja maksuhäiriöriskien hallinta Baltian maissa : case: Scansatec Baltic Oü
Pikalainoista uusi velkakierteen syy : vieläkin laman uhreja velkaneuvonnassa, uusi sukupolvi hakee apua suuriin kulutusluottoihin
Velkajärjestelyn uudistaminen
Opinnäytetyössä tarkasteltiin ulosottoa ja maksuhäiriöpolitiikkaa, joka yhtenä oikeuspolitiikan osa-alueena pyrkii vähentämään velkaongelmia, torjumaan luottotappioita, vähentämään väärinkäytöksiä ja harmaata taloutta sekä alentamaan perintäkustannuksia. Tämän opinnäytetyön tavoitteena oli selvittää, miten oikeusministeriön vuosille 2007–2011 laatima maksuhäiriöpolitiikan toimintaohjelma ulosotossa toteutui. Opinnäyte-työssä vertailtiin toimenpideohjelman vaikuttavuustavoitteiden arviointiin luotuja lähtötilanteen tunnuslukuja toteutuneisiin lukuihin.    Käytetyt tutkimusmenetelmät olivat sekä lainopillisia että empiirisiä, koska työssä selvitettiin ulosottokaaren sisältöä ja verrattiin maksuhäiriöpolitiikan toimintaohjelman laatimisajankohdan tilastoaineistoa uusimpaan saatavilla olevaan aineistoon.    Toimintaohjelman tarkastelu osoitti tunnuslukujen muutosten olleen ennakoitua suurempia. Ulosotto onnistui luottotappioiden torjunnassa asetettuja tavoitteita paremmin, vaikka maksuhäiriöisten henkilöiden ja yritysten määrä kasvoi huomattavasti. Toimintaohjelman kaudella erityisesti pikaluottojen aiheuttamat velkaongelmat lisääntyivät siinä määrin, että pienille luotoille säädettiin korkokatto.    Maksuhäiriöt ja velkaongelmat kuuluvat osana markkinatalouteen. Suomessa tämä huomattiin ensimmäisen kerran laajemmin 1990-luvun alun lamavuosina, jolloin velallisten vaikeaa tilannetta pyrittiin helpottamaan lainsäädäntöä uudistamalla. Nyt yleinen taloustilanne Suomessa on erilainen, mutta maksuhäiriöt ja velkaongelmat ovat jälleen viime vuosina kasvaneet. Nykyisin velkaantuminen usein johtuu pienituloisuudesta, taloudenhallinnan puutteesta ja erilaisista riippuvuuksista sekä mielenterveyden ongelmista. Maksuhäiriöpolitiikan vaikuttavuustavoitteiden saavuttamiseksi on tehty paljon erilaisia toimenpiteitä. Oikeusministeriössä selvityksessä oleva positiivinen luottotietorekisteri voi ennalta ehkäistä ylivelkaantumista ja maksuhäiriöiden syntymistä.
Asuntovelkatyöryhmän muistio
Perintälain muutos ja sen vaikutukset
Vähävaraisten päämiesten tuomat haasteet edunvalvontaan
"Kun on velkaantunut ilman omaa syytä" : velkajärjestelyyn päässeiden selviytyminen
Maksuhäiriöiden ennustaminen : saadaanko neuroverkosta apua yritysten luokitteluun?
Luottokortinhaltijan oikeusasemasta
Nuorten maksuhäiriöt Satakunnassa
Luotonvalvonta ja saatavien perintä [Talentum- verkkokirjahylly]
Maksuvaikeuksissa olevat asuntovelalliset
Luottoa sossusta? : Vaasan ammattikorkeakoulun opiskelijat sosiaalisen luototuksen mahdollisina asiakkaina
Asianmukainen maksusuunnitelmien ja -ohjelmien seuranta ulosotossa : case: Helsingin ulosottovirasto
Tämän opinnäytetyön tavoitteena oli selittää ikäihmisten maksuongelmien erityispiirteitä ja löytää niihin ennaltaehkäisykeinoja. Työ toteutettiin kvalitatiivisena tutkimuksena vuoden 2016 keväällä. Toimeksiantajana työlle toimi Lindorff Oy, joka on saatavienhallintaan ja luottosuhteisiin keskittynyt palveluyritys. Tutkimus toteutettiin haastatteluina kolmelle tutkittavaa joukkoa edustavalle henkilölle. Haastateltavat henkilöt saatiin Turun Kaupunkilähetys ry:n tukitoiminnan kautta. Kahdelle heistä järjestettiin yhteinen haastattelutilaisuus, ja kolmas haastattelu toteutettiin puhelinhaastatteluna. Opinnäytetyön teoriaosa käsittelee kuluttajan näkökulmasta perinnän, velkajärjestelyn ja maksuhäiriömerkinnän käsitteitä ja niiden ajankohtaisia muutoksia. Empiriaosuudessa käydään läpi haastattelujen kautta ilmi tulleet ikäihmisten maksuongelmien syyt sekä niihin ehdotetut ennaltaehkäisymenetelmät. Tutkimuksessa ilmenneitä syitä maksuongelmille olivat yllättävät kriisit elämässä, sairaudet, pankkitakaukset, velkaantumisen jatkuminen eläkkeellä jäännin jälkeen, lama, päihde- sekä peliriippuvuudet, masennus, yksinäisyys, avioero ja puolison yllättävä kuolema. Ennaltaehkäisyn suurimmaksi ongelmatekijäksi nousi velkojen aiheuttama häpeän tunne. Varsinaisiksi ennaltaehkäisytekijöiksi löytyivät haastattelujen pohjalta erilaiset vakuutukset, eläkeläisille suunnattu tukitoiminta, sekä aiheen esiintuominen nykyistä paremmin ja aikaisemmin jo varhaisessa vaiheessa.
Maksuliikenteen häiriöt ovat jatkuneet
Selvittäjän asema yksityishenkilön velkajärjestelyssä
Maksuhäiriömerkintöjen käsittely ulosottovirastossa : Ohjeet asiakkaille ja ulosottoviranomaisille
Ote omaan talouteen -koulutus : nuorten maksuhäiriömerkintöjen ehkäisy oman talouden hallinnalla
Maksuhäiriöisyys ja luottamusrakenteiden kriisi sosiaalisessa toiminnassa
Saatavien perintä osana yrityksen arkea
Rahoituskriisin havaitseminen mahdollisimman varhaisessa vaiheessa rakennusalalla
Maksuhäiriön ennustaminen vaatii taustatietoja
Tiivistelmä (1 s.).
Ylivelkaantuminen ja pikavipit : Sininauhaliiton jäsen- ja yhteistyöjärjestöissä työskentelevien käsityksiä ylivelkaantuneiden asiakkaidensa elämänhallinnasta ja selviytymismahdollisuuksista
Velkakierre : tutkimuksia luottoalalta. Heinäkuu 2002
Ulosoton yritysperinnän päättyminen varattomuusesteeseen
Yrityksen luottokelpoisuuden ennustaminen käyttämällä logistista regressioanalyysiä
Tiivistelmä.
Velkakierre : tutkimuksia luottoalalta. 32, Elokuu 2004
Nuorten aikuisten kuluttaminen, säästäminen, sijoittaminen ja velkaantuminen
Kauppalain mukainen pysäyttämisoikeus myyjän suojakeinona
Suomalaisten asumistoiveet ja mahdollisuudet
Velkaongelmiin löytyy ratkaisuja : velkaneuvoja Pentti Seppänen auttaa neuvoillaan koillismaalaisia
Velkakierre : tutkimuksia luottoalalta. 17/Toukokuu 1997
Yksityishenkilön velkajärjestely
Sopimusoikeuden kehityksen vaikutuksia yksityishenkilön suojaan luottosuhteissa maksuvaikeuksien varalta
Maksuhäiriömerkinnän vaikutus yksityishenkilöön
Maksuhäiriöiden ennustaminen suomalaisesta tilinpäätösaineistosta : onko pääomavaltaisuudella merkitystä?
Vankien velkaantuminen ja yhteiskuntaan integroituminen
Maksuhäiriöt vähentyneet
Henkilöluottotiedot luottotietoyhtiön täydentävänä palveluna
Velkajärjestelyn ja saneerauksen pääpiirteet
Määräaikainen vuokrasopimus vuokrasuhteen riskienhallintakeinona
Selvitys nuorten ennaltaehkäisevän talouskasvatuksen tarpeesta Mikkelin seudulla
Opinnäytetyöni aiheena oli ulosoton yritysperintä ja sen päättyminen varattomuusesteeseen. Ulosottoon päätyvien yritysten määrä on nousussa ja samaten ulosoton yrityksille toteamien varattomuusesteiden määrä. Varattomuuseste tehdään, mikäli kihlakunnanulosottomies ei löydä velalliselta ulosmitattavaa tuloa tai varallisuutta. Ulosoton toteamasta varattomuusesteestä lähtee tieto luottotietorekisterin pitäjälle, jolloin velalliselle syntyy maksuhäiriömerkintä.  Eduskunnan tarkastusvaliokunnan pyynnöstä tehtiin selvitys harmaan talouden torjumisesta. Kehysriihen pyynnöstä selvityksessä käsiteltiin mm. sitä mahdollisuutta, että ulosoton yritykselle toteamasta varattomuusesteestä aiheutuisi yrityksen poisto kaupparekisteristä. Tämä edellyttäisi, että varattomuusesteet olisivat laadukkaita, toisin sanoen varattomuusestettä edeltävä selvitystyö olisi laadukasta.  Ulosoton tämän hetkiseen toimintaan kohdistuu merkittävät paineet vähentää kuluja. Vireillä olevan ulosoton rakenneuudistuksen tarkoituksena on vähentää ulosoton kuluja. Kihlakunnanulosottomiesten töitä on ehdotettu siirrettäväksi toimistohenkilöstön tehtäväksi. Joka tapauksessa henkilöstön määrä tulee vähenemään lähitulevaisuudessa merkittävästi, mikä tarkoittaa, että yritysperinnän tulee olla laadukkuuden lisäksi myös tehokasta. Tehokkaasti ja oikein suoritettu yrityksen ulosottomenettely takaa oikeusturvan niin velkojalle, velalliselle kuin kihlakunnanulosottomiehelle.  Tarkoituksena oli tehdä ohjenuora kihlakunnanulosottomiehelle yritysperintää varten. Työn tavoitteena oli käsitellä yritysperintämenettelyä, yritysperinnän haasteita ja ongelmia sekä varattomuusesteen seurauksia yritykselle. Työn toivotaan auttavan kihlakunnanulosottomiehiä yritysperinnässä. Tutkimusmenetelmä oli kvalitatiivinen, eli laadullinen. Työssä käytettiin lähteinä lainsäädäntöä, oikeuskirjallisuutta, korkeimman oikeuden päätöksiä sekä teemahaastatteluja.
Ikäihmisten maksuongelmien erityispiirteet ja ennaltaehkäisy
Nuorten maksuhäiriöt ja niiden seuraamukset sekä ratkaisukeinot Kainuussa
Kuluttajavelallisen aseman parantamiseen tähdänneet toimenpiteet 1990-luvulta lähtien
Yksityishenkilön velkasaneeraus
Helppo rahanuorten ja opiskelijoiden ylivelkaantuminen ja luottotietohäiriöt /
Pikaluottojen sääntely
Ilmeisen kevytmielinen velkaantuminen ja velkajärjestely
Maksuhäiriöiden ennustaminen kassavirta- ja suoriteperusteisilla tunnusluvuilla : ajan huomioiminen eloonjäämisanalyysillä
Perintä ja luotonhallinta
Summaaristen asioiden käsittely Turun käräjäoikeudessa : maksuhäiriöiden analysointi
Velkasovittelua nuorille : selvitys Salon Velkapörssin toiminnasta
Maksusuunnitelmien purkautumisen syyt : case: Yritys X
Ylivelkaantunut : 2000-luvun luottoyhteiskunnassa
Suomalaisen maksujenvälityksen häiriöt ovat lisääntyneet merkittävästi viimeisen reilun vuoden aikana. Maksuliikenne elää voimakasta muutosten aikaa, ja tämä näkyy myös häiriöiden lisääntymisenä. Häiriöt ovat ilmenneet lähinnä maksujen tavallista myöhäisempinä kirjauksina asiakastileille.
Finanssikriisi markkinahäiriönä sijoittajan näkökulmasta
Taloyhtiön kohtaamat maksuhäiriötilanteet ja niiden ratkaisu
Pikavipit nuorten taloudellisena riskitekijänä
Maksujenvälityksessä edelleen häiriöitä
Suurin osa yritysten välisestä kaupankäynnistä tapahtuu luottomyyntinä. Kun myydään tavaroita tai palveluita luotolla, syntyy aina luottoriskin mahdollisuus. Tätä luottoriskiä pystytään minimoimaan hyvin laaditulla luottopolitiikalla. Luottopolitiikka on yrityksen sisäinen ohjeistus siitä, miten luottoasiakkuutta hallitaan yrityksessä. Luottopolitiikkaan vaikuttavat yrityksen koko, toimialan kilpailutilanne, asiakaskunta sekä se, myydäänkö palveluita vai tavaroita.     Opinnäytetyö on kehittämistehtävä, jonka tavoitteena oli laatia luottopolitiikka Alko Oy:lle. Tutkimusongelmana opinnäytteessä on: mitkä ovat keskeiset osa-alueet Alko Oy:n luottopolitiikan määrittämisessä? Opinnäytteen laatiminen käynnistyi marraskuussa 2010 Alko Oy:n rahoituspäällikön toimeksiannosta.     Opinnäytetyö koostuu raporttiosuudesta sekä produktista, joka on salainen. Raporttiosuuteen kuuluu teoreettinen viitekehys sekä kuvaus produktin toteuttamisesta. Viitekehys koostuu luottopolitiikan sisällön vaatimuksista. Hyvä luottopolitiikka pitää sisällään luotonannon tavoitteet, luottopäätösmenettelyt, henkilökunnan vastuut, sopimus- ja maksuehdot sekä maksuvalvonnan käytänteet.     Opinnäytetyön empiirisen osuuden tutkimus toteutettiin kvalitatiivisella haastattelututkimuksella. Tutkimuksessa haastateltiin kohdeyrityksessä ja muissakin yrityksissä luotonhallinnan ja asiakkuuksien parissa työskenteleviä henkilöitä.     Haastatteluista ilmeni luotonvalvonnan olevan erittäin tärkeä osa liiketoimintaa. Usein luotonvalvonnan apuna käytetään tähän erikoistuneita ulkopuolisia yrityksiä. Ennen uuden luottoasiakkuuden avaamista asiakkaan luottotiedot tutkitaan hyvinkin tarkasti. Asiakkaan luottotietojen jatkuva seuranta riippuu usein myyjän luottotappioiden määrästä suhteessa myynnin määrään. Haastattelujen ja viitekehyksen pohjalta laadittiin luottopolitiikka Alko Oy:lle.
Velkakierre : tutkimuksia luottoalalta : 31.
Tämän opinnäytetyön tavoitteena on vastata kysymykseen, mitkä tekijät vaikuttavat velallisen maksukäyttäytymiseen erityisesti oikeudellisen perinnän yhteydessä. Opinnäytetyön teoriaosuus tulee kuitenkin käsittämään oikeudellisen perinnän ohella myös vapaaehtoisen perinnän sekä ulosoton. Tutkimuksen tavoitteena on vastata, maksaako velallinen velkojan saatavia ja missä vaiheessa oikeudellista perintää hän niitä maksaa. Samoin selvitetään, kuinka eri tekijät vaikuttavat maksun kotiutumiseen. Teoriaosuus on toteutettu paitsi etsimällä aiheeseen liittyvää kirjallisuutta kirjastoista myös käyttämällä Internetistä löytyvää tietoa. Tutkimusosiossa on käytetty valmista tekijän työpaikalta kerättyä aineistoa. Aineistoa on käsitelty kvantitatiivista tutkimusmenetelmää käyttäen. Tietokannasta tieto on otettu ositettua otantaa apuna käyttäen. Opinnäytetyössä käsitellään ainoastaan yritysvelallisia. Tulokseksi on saatu kokonaisuus koko perintätoiminnasta teoriaosuudessa. Vapaaehtoista perintää ja sitä edeltävää vaihetta on käsitelty suppeammin kuin itse oikeudellista perintää. Ulosotto on laskettu osaksi oikeudelliseen perintään. Kaikissa osioissa on kuitenkin tuotu esille velallisen maksukäyttäytymiseen vaikuttavia seikkoja. Tutkimusosio vastaa niihin kysymyksiin, jotka on sille asetettukin. Tutkimus on jaoteltu kahteen vaiheeseen, jossa selvitetään aluksi maksetaanko yleensäkin saatavia, ja myöhemmin eri tekijöiden vaikuttavuutta maksujen suorittamiseen. Hyvin moni asia loppujen lopuksi vaikuttaa velan suorittamiseen ja tutkimus käsittää ainoastaan muutamia siihen vaikuttavia seikkoja. Kaikki tekijät on otettava huomioon, sillä yksi tekijä ei todennäköisesti tule ratkaisemaan mitään.
Keinotekoiset varallisuusjärjestelyt luottoyhteiskunnassa
Ylivelkaantuneet toimeentulotuen hakijat virallisen avun ulkopuolella?
Asuntovelalliset - riskistä kriisiin : esitutkimus asuntovelkojen vuoksi maksuvaikeuksiin joutuneista kotitalouksista
Vox consumptoris : kuluttajan ääni : kuluttajatutkimuskeskuksen vuosikirja 2005
Luonnollisen henkilön velkavastuu insolvenssioike   udessa
Yksityishenkilön velkajärjestelyn edellytykset ja esteet
Pankkien järjestämättömät saamiset ja luottotappiot vuonna 1992
Luottokelpoisuuden arviointi osana luottopäätöstä yritysten välisessä kaupankäynnissä
Maksuvaikeuksiin joutuneen kuluttajavelallisen asema luottomarkkinoilla
Miksi velkajärjestelylakia muutetaan?
Maksuhaluton velallinen, ulosoton erikoisperintä ja taloudellisen laskusuhdanteen vaikutus ulosottoon
Tiivistelmä:.
Luottotappion etnografiaa : nuorten maksuhäiriöt ja velkaantuminen : tarkastelussa NetAnttila-verkkotavaratalo
Ongelmaluottovelallisen ikä ja sukupuoli luottolaitoksen talouden ohjauksessa
Selvitys taloudellisiin vaikeuksiin joutuneiden asuntovelallisten tilannetta helpottavista toimenpiteistä
Kohdeyhteisön tulee pystyä tarjoamaan vähintään samantasoisia tuotteita ja palveluja kuin ainoa paikallinen kilpailija, joka yritysluottotietojen tarjoajana on markkinajohtaja ja henkilöluottotietojen välittäjänä monopoliasemassa. Kohdeyhteisön varsinainen ongelma on henkilöluottotietorekisterin puuttuminen.  Sen asiakkaina ovat luotonantajat, jotka tarvitsevat luottotietoja luottopäätöstensä tueksi. Yritykset, joiden asiakkaina on sekä yrityksiä että kuluttajia, käyttävät todennäköisemmin kilpailijan palveluita. Kehittämishanke oli toimintatutkimus, jonka tavoitteena oli rakentaa henkilöluottotietorekisteri, joka uskottavasti pystyisi kilpailemaan kattavuudeltaan ja laadullisesti maan ainoan vastaavan rekisterin kanssa. Rekisterin rakentaminen aloitettiin toukokuussa 2007. Luottotietotoiminnan sekä tämän kehittämishankkeen tärkein teoreettinen viitekehys on Luottotietolaki. Kehittämishankkeen varsinainen tavoite saavutettiin toukokuussa 2008, jolloin Soliditet-henkilöluottotietorekisteri vietiin tuotantoon. Alkuperäinen pelko siitä, että uuden rekisterin kaupallinen hyödyntäminen voisi alkaa aikaisintaan kolmen vuoden jälkeen, osoittautui aiheettomaksi. Rekisterin henkilökattavuus karttui nopeasti ja oli joihinkin tarkoituksiin riittävä jo 12 kuukauden tiedonkeruun jälkeen. Kohdeyhteisön kannalta kehittämishanketta voidaan pitää menestyksekkäänä jo nyt. Uuden rekisterin ansiosta on jo saavutettu "raaka-aineostoihin" liittyviä kustannussäästöjä, minkä lisäksi useita luotonantajia, joille henkilöluottotietojen puuttuminen tuotevalikoimasta oli kynnyskysymys, on jo siirtynyt kohdeyhteisön asiakkaiksi.
Maksuohjelman kesto eräissä varallisuuden rahaksimuuttotilanteissa : VJL 34 §
Tilinpäätösanalyysi toimialakohtaisen luottoriskin arvioinnissa : empiirinen tutkimus eri toimialoilla
Tiivistelmä (s. 30-32).
Perintätoiminnan ulkoistaminen
Ulosotto ja maksuhäiriöpolitiikka
Ennakoitavat ja vapaaehtoisen perinnän keinot luottotappioiden torjunnassa : case: oy Shell ab
Nuorena hukkuneet :  ylivelkaantuminen nuorten kertomuksissa
Velkakierre : tutkimuksia luottoalalta. 21/Joulukuu 1998
Maksuhäiriön ennustaminen : tilastollisen mallin väärinluokittelun syyt
Kotitalouksien maksuvaikeudet 2002-2005
Kuka selviytyy velkajärjestelystä?
Lisä- ja muutostöiden hallinta
Yrityksen rahoituskriisin ennustaminen
Yrityksen luottopolitiikka
Ulkomaankaupan maksuhäiriöt
Tässä opinnäytetyössä on tarkoitus selvittää perinnän tilaa ennen 2013 voimaan tullutta lakimuutosta ja käydä lävitse muutokseen johtaneita syitä ja muutoksen vaikutuksia. Euroopan unionin maksuviivästysdirektiivin implementointi Suomen oikeusjärjestykseen aiheutti osaltaan muutostarpeen, mutta samalla haluttiin ottaa perintälaki myös tarkempaan tarkasteluun ja tehdä siihen muitakin kuin direktiiviin pohjautuvia muutoksia. Lakimuutos meni läpi eduskunnassa lähes muuttumattomana. Perintäkuluja alennettiin velallisten velkataakan keventämiseksi ja lisävelkaantumisen estämiseksi. Lisäksi säädettiin kokonaan uusi säännös perinnän keskeyttämisestä. Tällä uudella säännöksellä haluttiin lisätä velallisen mahdollisuutta vaikuttaa häneen kohdistuvaan perintään. Tämän katsottiin olevan tärkeää siitä syystä, että velallinen vastaa yksinään perinnästä aiheutuvista kustannuksista.Lakiehdotusta valmistellut maksuviivästystyöryhmä katsoi, että lakimuutoksella olisi hyvin vähän negatiivisia vaikutuksia ja sen sijaan erityisen paljon suotuisia vaikutuksia kansantalouteen ja velallisten asemaan. Kuitenkin ainakin perintätoimistojen edustajat ovat olleet sitä mieltä, että lakimuutos tulee lisäämään huomattavasti maksuhäiriöiden määrää ja lyhentämään vapaaehtoista perintää. Maksuhäiriöiden määrän lisääntymisen ei voida katsoa ainakaan parantavan kansantaloutta, sillä se vähentää kulutusta estämällä lisälainan saantia. Uusi perintälaki vaatii järjestelmämuutoksia paitsi perintätoimistoilta myös velkojilta, sillä useat uudet säännökset eivät toteudu ilman niitä. Tästä on tietenkin taloudellista haittaa yrityksille. Suurin ja tuntuvin vaikutus lain muuttamisella on kuitenkin perintäkulujen alenemisella.Tämä vaikuttaa paitsi koko perintäalan kannattavuuteen myös velallisten maksettavaksi tulevien kulujen määrään. Oletettavasti kulujen aleneminen tulee myös vaikuttamaan velallisten maksukäyttäytymiseen.
Hyvää velkahallintaa ja maksuhäiriöiden hoitoa : maksuhäiriöpolitiikan toimintaohjelma vuosille 2007-2011
Tiivistelmä: Nuoret taloudenhallinnan tapahtumissa: osallisuuden lisääminen nuorten näkökulmasta. Nuorten maksuhäiriöiden määrä kasvaa jatkuvasti. Nuorten osallisuus taloudenhallinnan tapahtumissa on kuitenkin heikko. Opinnäytetyössäni selvitin 16 - 22-vuotiaiden ammattikoulussa opiskelevien nuorten mielipiteitä ja käsityksiä siitä, kuinka saadaan lisättyä nuorten osallisuutta taloudenhallinnan tapahtumissa. Opinnäytetyöni on kvalitatiivinen tutkimus. Teoreettisena viitekehyksenä on osallisuus. Aineiston hankin haastattelemalla kahta ammattikoululuokkaa. Opinnäytetyöni haastattelut suoritin talven 2010 aikana. Haastatteluiden aihealueita olivat nuorten käsitykset maksuhäiriöistä, maksuhäiriön synty ja sen vaikutukset sekä nuorten käsitys talousneuvonnasta. Analyysimenetelmänä opinnäytetyössäni käytin sisällönanalyysiä. Opinnäytetyöni tulosten avulla sain tietoa nuorten mielipiteistä ja kehittämisideoista koskien taloudenhallinnan tapahtumia. Nuoret kokivat, että tällä hetkellä taloudenhallinnan tapahtumien materiaali ja toimet eivät kohdistu heihin. Nuoret ilmaisivat, että he haluavat heidän näköistään toimintaa, joka on tehty yhdessä nuorten kanssa. Osallisuuden lisäämisen tulisi lähteä nuorten lähtökohdista. Nuoria on kuunneltava ja heidän mielipiteilleen on annettava tilaa. Johtopäätöksenä olisi hyvä toteuttaa yhdessä nuorten kanssa taloudenhallinnan tapahtuma. Nuoret saisivat itse olla mukana taloudenhallinnan tapahtuman suunnittelu- sekä toteutusvaiheessa. Näin nuoret kokisivat toiminnan itselleen merkityksellisenä.
Takuun varassa : Takuu-säätiö ylivelkaantuneiden auttajana
Opinnäytetyössä tutkitaan nuorten aikuisten kuluttamista, säästämistä, sijoittamista ja velkaantumista. Tutkimuksen tavoitteena oli selvittää, miten talouskriisi vaikuttaa nuorten aikuisten rahatalouteen. Idea opinnäytetyöhön lähti liikkeelle pankissa työskennellessäni. Huomasin, että monilla nuorilla aikuisilla oli paljon pikavippilaskuja, luottolaskuja ja muita velkalaskuja.    Tutkimusaineisto hankittiin kyselytutkimuksena Pirkanmaan ammattikorkeakoulun (Ikaalisten toimipiste) ja Ikaalisten kauppaoppilaitoksen opiskelijoille. Vastaajat pystyivät vastaamaan kyselyyn suoraan sähköpostilla. Kyselyyn vastasi 98 opiskelijaa ja vastaukset käsiteltiin nimettöminä. Opinnäytetyö on sekä laadullinen että määrällinen tutkimus ja siinä hyödynnettiin kirjallista aineistoa ja kyselytutkimuksen tuloksia.     Tutkimuksessa selvisi, että talouskriisi on osittain vaikuttanut nuorten aikuisten rahatalouteen. Monella elämäntilanteeseen vaikuttivat myös opiskelujen määrä ja osalla vanhempien luona asuminen. Säästäminen koettiin tärkeäksi tavoitteeksi elämässä. Kolmannes vastaajista on muuttanut kulutustottumuksiaan talouskriisin vuoksi.    Mielenkiintoista olisi nähdä, miten nuorten aikuisten asiat ovat muutaman vuoden kuluttua, kun talouskriisistä on selvitty. Asiasanat: kuluttaminen, säästäminen, sijoittaminen, velkaantuminen.
Yrityssaneerauksen edellytykset
Oikeudellisen perinnän vaikutukset yritysvelallisen maksukäyttäytymiseen : selvät ja riidattomat asiat
Oikeusperiaatteet verojen maksuvaikeustilanteissa
Nuoret taloudenhallinnan tapahtumissa : osallisuuden lisääminen nuorten näkökulmasta
Opinnäytetyön aiheena oli Vapaaehtoisesta perinnästä maksuhäiriöihin kuluttaja- ja yrityssaatavien perinnässä. Tutkimuksessa selvitettiin, miten kuluttajien ja yritysten perintäprosessi etenee vapaaehtoisen perinnän aikana kohdeyritys perintätoimisto X:llä. Tutkimus tehtiin, koska maksuhäiriöt ovat yleistyneet taloudellisesti vaikeassa tilanteessa, ja vapaaehtoisella perinnällä voidaan vaikuttaa saatavien etenemistä oikeudelliseen perintään ja maksuhäiriöihin.  Tutkimus toteutettiin pelkästään kvantitatiivisena tutkimuksena, eli määrällistä tutkimusmenetelmää käyttäen. Tutkimusaineisto on peräisin perintätoimisto X:n tietokannasta. Tutkimusmenetelmänä kvantitatiivinen tutkimusmenetelmä oli ainut vaihtoehto tälle tutkimukselle. Tutkimuksessa käytetty tutkimusjoukko koostui kahdesta eri osiosta, ja koko opinnäytetyö on rakennettu kahden eri osion ympärille. Tutkimuksessa on tutkittu erikseen kuluttajasaatavien vapaaehtoista perintää, sekä yrityssaatavien vapaaehtoista perintää. Molemmat tutkimusjoukot olivat suhteellisen pieniä, verrattuna perintätoimisto X:n toimeksiantojen määrään, mutta tutkimuksesta saatiin luotettavia tuloksia. Tutkimustulosten perusteella voidaan todeta, että vapaaehtoisella perinnällä voidaan vaikuttaa siihen, etenevätkö saatavat oikeudelliseen perintään. Kuluttajasaatavien tutkimustuloksissa suurin osa kuluttajista sopi maksusuunnitelman eriin maksuvaatimuksen tiedoista, ja ainoastaan pieni osa eteni maksuhäiriömerkintään saakka. Yrityssaatavien perinnässä suurin osa oli maksanut maksuvaatimuksen tratalla, eikä tästä ole aiheutunut yrityksen luottotietoihin maksuhäiriömerkintää. Yritysten tutkimustuloksista voitiin tulkita, että yritykset välttävät maksuhäiriömerkintöjä, koska niillä on suuri vaikutus suoraan yrityksen liiketoimintaan. Vapaaehtoisen perinnän aikana velalliselle annetaan mahdollisuus sopia velasta ilman, että siitä aiheutuu maksuhäiriömerkintää luottotietorekisteriin.
Vuonna 2008 alkaneen taantuman vaikutukset Hyvinkään asukkaiden maksuhäiriöihin
Nuorten velkaantuminen ja velkojen järjestely
Uudistettu yrityssaneeraus : saneerausmenettely vuoden 2007 uudistuksen jälkeen [Talentum- verkkokirjahylly]
Valkeilta öiltä jäi palkkoja maksamatta
Rahankäytön opas
Velkaongelmien luonne ja pikavippiuudistuksen vaikutukset velkomustuomioiden valossa
Asuntovelallisten maksuongelmat kestävät kauan
Maksuhäiriömerkintä
Alko Oy, luottopolitiikka
Kuluttajien maksumoraali
Asuinhuoneiston vuokrasopimus voi olla toistaiseksi voimassa oleva tai määräaikainen. Vuokranantajan kannalta merkittävin ero näiden kahden välillä liittyy vuokrasuhteen päättämiseen. Toistaiseksi voimassa olevan sopimuksen irtisanomisajat ovat alle vuoden sopimuksissa kolme ja yli vuoden sopimuksissa kuusi kuukautta. Määräaikainen vuokrasopimus päättyy ilman irtisanomista ennalta sovittuna ajankohtana, jolloin vuokrasuhteen päättäminen on nopeampaa. Työn toimeksiantajana on Oulun suurin vuokranantaja, Sivakka-yhtymä Oy. Suurin osa toimeksiantajan asunnoista on rakennettu valtion myöntämillä aravalainoilla, joten toimintaa harjoitetaan aravalakien ja säännösten mukaan. Esimerkiksi asuntoja tulee tarjota ensin niitä eniten tarvitseville. Valitun asukkaan lähtökohdat eivät aina ole toimeksiantajan kannalta parhaat mahdolliset, joten riskeihin pyritään varautumaan muun muassa määräaikaista vuokrasopimusta käyttämällä. Opinnäytetyön raportti alkaa teoriaosuudella, jossa tutkitaan koko vuokrasuhteen elinkaarta. Tutkimusmenetelmänä on lainoppi ja keskeisimpiä lähteitä ovat laki asuinhuoneiston vuokrauksesta sekä aravalait. Raportin empiirinen osuus on toteutettu tilastollisella menetelmällä, missä on tutkittu toimeksiantajan asiakastietojärjestelmästä 1.1.2011 – 30.6.2011 välisenä aikana määräaikaisella vuokrasopimuksella alkaneita vuokrasuhteita. Tutkimuksella pyrittiin selvittämään vuokranantajan näkökulmasta, miten määräaikainen vuokrasopimus palvelee tarkoituksenaan toimia riskienhallintakeinona, miten asukkaiden vuokrasuhde yleisimmin etenee ja nouseeko esiin erityisiä ryhmiä, joiden vuokrasuhteessa esiintyy ongelmia enemmän kuin toisissa. Tutkimustulosten perusteella voidaan todeta, että määräaikaisia sopimuksia tehdään yleisimmin pienituloisten ja alle 30-vuotiaiden kanssa. Määräaikaisuuden syynä oli valtaosalla tapauksista luottotiedoissa näkyvät maksuhäiriömerkinnät. Vaikka merkintöjä oli verrattain paljon, oli vakuuden suurus pääsääntöisesti yhden kuukauden vuokraa vastaava määrä. Noin kolmasosa vuokralaisista oli saanut apua vakuuden toimittamiseen sosiaalitoimesta, millä näytti olleen vaikutusta vuokrasuhteen jälkeiseen velan määrään. Tutkittavista lähes puolella esiintyi asumisen aikana rästiytymistä, joka alkoi yleisimmin vuoden asumisen jälkeen tai myöhemmin. Noin neljäsosa vuokralaisista suuntasi saamansa asumistuen suoraan vuokranantajan tilille ja varsinaisia maksusopimuksia teki vain noin kymmenesosa vuokralaisista. Vuokralaisen velkaantuminen oli vuokranantajan yleisin riski. Muista ongelmista esiin nousi vuokralaisen aiheuttamat häiriöt ja eniten ongelmia esiintyi yksin asuvilla sekä työttömillä. Häätöä haettiin noin kymmenesosalle vuokralaisista ja prosessi eteni häädön täytäntöönpanoon valtaosassa tapauksista.
Kuluttava nuoruus
Velkajärjestelyt
Pikavippien vaikutus kotitalouksien ylivelkaantumiseen
KKO 1995:130. Takaisinsaanti. Takaisinsaanti saneerausmenettelyssä. Asiavaltuus. Oikeudenkäyntikulut. Korko
Kaksivuotiaan maksuhäiriö
Sosiaalisen luoton takaisinmaksuvaikeudet
Asuntolainan ottaminen yksityishenkilön näkökulmasta
Reagointi maksuhäiriöihin
Tiivistelmä: Lisä- ja muutostöiden hallinta. Keskeinen osa rakennusliikkeen taloudelliselle kannattavuudelle on urakoitsijan oikeus   saada rahallisia korvauksia ja urakka-ajan pidennyksiä suunnitelmamuutoksista ja tilaajan   velvollisuuksien laiminlyönneistä. Tässä opinnäytetyössä on yleiskatsaus tilaajan ja urakoitsijan velvollisuuksista rakennusurakassa. Tavoitteena oli selventää urakoitsijan toimintatapa lisä- ja muutostöiden hallinnassa, jotta urakoitsijan oikeudet kustannuskorvauksiin   ja urakka-ajan pidennyksiin säilyvät. Opinnäytetyössä tutkittiin menettelytapoja, joilla urakoitsija voi turvata oikeutensa urakka-ajan pidennyksiin tilaajan laiminlyötyä velvollisuutensa.  Opinnäytetyö toteutettiin pääasiallisesti kirjallisuustutkimuksena. Tutkimusaineisto koostuu   rakennusalan kirjallisuudesta, oikeustuomioista ja vuoden 1998 rakennusurakan yleisistä   ehdoista. Kokemuksia ja esimerkkejä aiheesta kerättiin alan ammattilaisilta ja esimerkkikohteista.  Tutkimus osoittaa, että urakoitsijan ainoa tapa turvata oikeutensa saada korvausta on toimimalla sopimuksenmukaisesti. Urakoitsijan tulee täyttää omat velvollisuutensa ja olla   aktiivinen huomauttamaan ja reklamoimaan tilaajan laiminlyötyä velvollisuutensa. Ennakkotapausten ja yleisten sopimusehtojen kautta on todistettu, että korvaukset suunnitelmamuutosten aiheuttamista kustannuksista ja häiriöistä on sovittava ennen muutostyön aloittamista. Urakoitsijan on perusteltava tilaajalle häiriöiden aikatauluun aiheuttaneet viivästykset, mikäli urakoitsija vaatii urakka-ajan pidennystä.
Velkakierre : tutkimuksia luottoalalta : 26.
"Täys roisto!" : luottotietotoiminnan sosiaaliset haitat ja oikeuttamisen ongelmat Suomessa
