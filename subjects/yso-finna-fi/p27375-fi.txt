http://www.yso.fi/onto/yso/p27375 fermentointi
fermentointi fermentointi hiostus hiostaminen
Roal Oy:n käyttöhyödykejärjestelmän arviointi, optimointi ja raportointi
Opinnäytetyön tarkoituksena oli parantaa Leipomo Salonen Oy:n hapanraskin laadunhallintaa ja ottaa käyttöön happoluvun seuranta. Kuluttajien kasvava kiinnostus lisäaineettomia tuotteita kohtaan lisää tarvetta vahvistaa leivän makua, sekä säilyvyyttä raskin avulla. Leipomoiden hapanraskien mikrobi- ja hiivakannat ovat muovautuneet useiden vuosien ja vuosikymmenten raskitusprosessien yhteydessä, jolloin jokaisella leipomolla on omanlaisensa raski. Opinnäytetyö aloitettiin hankkimalla Leipomo Salonen Oy:n käyttöön soveltuva titraattori. Automaattititraattori vähentää mahdollisia käyttäjästä aiheutuvia mittausvirheitä sekä mahdollistaa titrauksen taikinantekijän työtehtävien ohessa. Kokeissa päädyttiin tutkimaan siemenraskin osuuden merkitystä valmiin raskin happolukuun, joka oli helpoin ja riskittömin tapa olla vaikuttamasta haitallisesti päivän tuotantoon. Siemenraskin määrällä on selvä vaikutus saatavaan raskin happolukuun, jolloin suuremmasta määrästä siemenraskia siirtyy myös enemmän mikrobeja ja hiivoja uuteen raskiin. Koeraskeilla pystyttiin määrittämään siemenraskin määrälle alue, jolla saatavan raskin happoluku on melko tasainen. Laatua pystytään myös parantamaan yhtenäistämällä raskitusprosessin käytäntöjä. Jatkossa voidaan tutkia valmiin leivän happopitoisuutta ja luomalla sen perusteella tavoite raskin happoluvulle.
Kallikreiinin kaltaista peptidaasi 2:ta tunnistavan Fab-fragmentin tuoton optimointi
Fermentoinnin skaalaus
Panossyöttökasvatusprosessin automatisointi
Etikan pienimuotoisen teollisen tuotannon aloittaminen
Opinnäytetyössä haluttiin tutkia fermentoinnin skaalausta kahden litran fermentorilta 10 litran fermentoriin sekä vertailla saadun Single strand binding-proteiinin (SSB) pitoisuuksia eri laitteilla. Työn tilaaja on Orion Diagnostica. Työssä testataan kahden litran panossyöttöfermentoinnin metodin toimivuutta 10 litran fermentorilla ja mahdollisesti myös optimoidaan metodia. Fermentoin-nissa E.coli-bakteeri tuottaa haluttua SSB-proteiinia sytoplasmaan josta se saadaan kerättyä. Fermentori on Oulun ammattikorkeakoulun Biostat C-10-20 bioreactor. OAMK:n fermentorissa ei ole lisähapen syöttöä joten metodi ei ole täysin siirrettävissä fermentoriin hapensyötön osalta. Lisäksi vertaillaan Experion- ja Blitz-laitteiden SSB-proteiinin pitoisuustuloksia. BLitz on uusi laite jota ei ole vielä testattu proteiinipitoisuuksien mittauksessa. Työn perusteella metodi toimii 10 litran fermentorille hyvin, vaikka fermentorissa ei ollut lisähapen syöttöä. SSB-proteiinipitoisuudet ja tuottotasot pysyivät samalla tasolla tai parempina. Experionin ja BLitzin tuloksia vertailtaessa molemmat antavat melko samat proteiinipitoisuudet, joten BLitzillä voidaan myös määrittää SSB-proteiinipitoisuuksia.
Lusikoitavan kasviperäisen jogurttimaisen kauravälipalan kehittäminen
Antagonistisen streptomyces-bakteerikannan tuotanto Biostat C -fermentorilla
Elintarvikeprosessit
Herneproteiinin käyttö kasviperäisessä valmisteessa
Menetelmän kehitys teollisen alfa-amylaasientsyymin tuotantokannan toteamiseksi
Organica : superruokaa maasta lautaselle
Opinnäytetyön tavoitteena oli kehittää Bioferme Oy:n strategiaan perustuva uudenlainen hapatettu kauravälipala, joka vastaisi ravintosisällöllisesti hapatettuja maitotuotteita. Vuodelle 2015 listattujen elintarviketrendien pohjalta suunniteltiin halutunlainen proteiini- ja kalsiumpitoinen lusikoitava kauravälipala, jota vertailtiin kilpailevien yritysten vastaavanlaisiin tuotteisiin. Olemassa olevaa reseptiä muokkaamalla muodostettiin kehiteltävälle tuotteelle karkea pohja, jota kokeellisista tutkimuksista saatujen tulosten perusteella muokattiin haluttuun suuntaan. Opinnäytetyö koostui yhteensä 15:stä pienen mittakaavan kokeellisesta tutkimuksesta, joista ensimmäisten tarkoituksena oli optimoida tuotantomittakaavan prosessi pieneen kokeelliseen mittakaavaan. Käytännön kokeilla tutkittiin luonnollisen leväkalsiumin (Lithothamnium calcareum), herne- ja perunaproteiinin sekä tärkkelysten tuomia vaikutuksia ja ongelmia toivotunlaisiin ominaisuuksiin lopullisessa tuotteessa ja sen valmistusprosessissa. Luonnollisen leväkalsiumin (Lithothamnium calcareum) havaittiin aiheuttavan massan tummumista, minkä johdosta monokaliumfosfaatin ja emulgointiaineiden käytön vaalentavia ominaisuuksia tutkittiin. Herneproteiini saatiin liukenemaan massaan olemassa olevalle reseptille kehitettyä prosessikaaviota hyväksi käyttäen. Herneproteiinin vahvan maun peittämistä tutkittiin perunaproteiinin, monokaliumfosfaatin sekä hillojen avulla. Käytetyllä tärkkelyspitoisuudella ja -laadulla havaittiin olevan vaikutusta fermentoinnin jälkeisen massan rakenteeseen ja kiinteytymisaikaan. Opinnäytetyössä onnistuttiin kehittämään halutunlainen uusi tuote pienessä mittakaavassa. Reseptin kasvattaminen tuotantomittakaavaan ei tapahdu yksiselitteisesti. Sen optimointi suureen mittakaavaan vaatii tuotannollisia koeajoja, joista saatujen tulosten ja raaka-aineiden tunnettujen ominaisuuksien perusteella, voidaan reseptiä muokata halutunlaisen lusikoitavan rakenteen omaavaksi, hyvänmakuiseksi, proteiinipitoiseksi ja luonnollista kalsiumia sisältäväksi kauravälipalaksi.
Opinnäytetyön aihe muodostui toimeksiantajan halusta tutkia ja kehitellä uudentyyppinen kasviperäinen proteiinipitoinen valmiste. Tavoitteena oli tutkia herneproteiinin liukenevuutta, ominaisuuksia, käyttäytymistä ja rakenteen muodostumista sekä sen säilyvyyttä stabiilina. Herneproteiinin lisäämisestä fermentoituun tuotteeseen ei ollut aikaisempaa kokemusta eikä myöskään tutkimustietoa. Herneproteiinin liukenevuudella oli suuri merkitys sen muodostamaan rakenteeseen fermentoinnissa.  Tutkimus toteutettiin suorittamalla kokeita, joissa lisättiin herneproteiini-isolaattia kaurajuomapohjaan tavoitteena saada proteiinipitoinen välipalavalmiste. Kokeissa tarkasteltiin herneproteiini-isolaatin ominaisuuksia ja toimivuutta erilaisia muuttujia säätelemällä. Kokeet toteutettiin toimeksiantajan tiloissa pilot-mittakaavassa. Prosessin pääkohdat koostuivat ainesten sekoittamisesta, homogenoinnista, keittämisestä ja fermentoinnista. Fermentoinnilla oli tutkimuksessa tärkeä rooli, koska kaikki toimeksiantajan tuotteet ovat fermentoituja. Kokeita tehtiin yhteensä 10 kappaletta ja kussakin kokeessa havaittujen tulosten perusteella seuraavan kokeen muuttujia säädettiin. Tuloksia arvioitiin aistinvaraisesti prosessin aikana, tuotteen valmistuttua ja säilytysajan jälkeen.  Kokeissa saatiin herneproteiini liukenemaan hyvin ja fermentoinnissa se muodosti hyvän ja kestävän rakenteen. Muuttujia säätelemällä löydettiin olosuhteet, joissa herneproteiini liukeni hyvin ja saavutettiin haluttu rakenne ja proteiinipitoisuus. Kokonaisproteiinipitoisuuden osalta päästiin 4,3 g/100 g tuotetta, mikä on jo hyvä täysin kasviperäisessä valmisteessa. Hyvä ja toimiva valmistusresepti saatiin kehitettyä pilot-mittakaavaan. Jatkossa kehitettäväksi jää tuotantomittakaavan suunnittelu ja toteuttaminen.
Tiivistelmä.
Hapanraskin laadunhallinta ja -varmistus
Hyvää hapattamalla
Opinnäytetyn aiheena oli suunnitella ja toteuttaa pienpanimolle uusi etikkatuote ja edellytykset sen pienimuotoiseen teolliseen tuottamiseen. Aluksi kehitettiin valmistettava tuote pienillä tuotekehityserillä, jotta löydettäisiin sopivat raaka-aineet sekä käytettävä villibakteerikanta, joita käytettiin pilottivaiheen testeissä. Kun valmistettava tuote oli päätetty, alettiin sitä tuottaa pilottitilavuuden reaktorissa sovelletulla submerssimenetelmällä parin kymmenen päivän ajan. Tältä ajalta otettiin näytteitä joka päivä tulevia analyyseja varten. Fermentointien jälkeen verrattiin villikannan ja kaupallisen kannan eroja tuotetun etikan etikkahappovahvuuden sekä aistinvaraisten ominaisuuksien suhteen. Etikkahappopitoisuus määritettiin titraamalla käyttäen fenoliftaleiinia indikaattorina. Valmiin etikan jäljelle jäänyt alkoholimäärä tarkistettiin myös titraamalla. Fermentointien jälkeen kummankin bakteerikannan kasvatuksesta saatuja tietoja verrattiin toisiinsa, jotta saataisiin selville tarvittava fermentointiaika tuotteelle kyseisellä reaktorilla. Lisäksi suunniteltiin suuremman mittakaavaan tuotantoa tulevaisuutta varten, jotta tarvittaessa tuotannon suurentaminen olisi helpompaa.
