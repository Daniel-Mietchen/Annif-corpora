http://www.yso.fi/onto/yso/p21982 liukuovet
liukuovet liukuovet
Lasiliukuseinät
Tämän suunnitteluprojektin tavoitteena oli kehittää Suomen Villa Palvelut Oy:n aikaisemmasta LS–liukuoviversiosta kaupalliseen tarkoitukseen soveltuva tuote. Tarkoitus oli paneutua korjaamaan tuotteessa olleet tiiveyteen liittyvät ja rakenteelliset viat sekä tehostamaan tuotteen valmistettavuutta. Projektia lähdettiin viemään eteenpäin tutustumalla jo aikaisemmin tehtyihin tuotteen piirustuksiin. Aikaisempien piirustusten pohjalta lähdettiin piirtämään kolmiulottiesta mallia ongelmanratkaisun helpoittamiseksi. Tämän lisäksi helatoimittajalta saatujen tarkentuneiden helatietojen perusteella liukuoven osien mitoitusperiaatteet selkenivät ja sen myötä myös tarkentuivat. Tuotannonsuunnittelun myötä liukuoven valmistusta päästään testaamaan nollasarjalla, mikäli protomallin perusteella liukuoven ei koeta tarvitsevan uusia muutoksia. Tämä tuotekehitysprojekti mahdollistaa jatkossa liukuoviperheen laajentamisen suunni-tellusta kaksiosaisesta ovesta, jossa yksi ovilehti liukuu, aina kuusiosaiseen ovijärjestelmään. Vuosi vuodelta tiukkenevista rakentamismääräyksistä erityisesti energiankulutukseen liitännäiset osiot luovat painetta kehittää liukuovea myös jatkossa entistä paremmin lämpöä pitäväksi kokonaisuudeksi.  Projektille asetetut tavoitteet saatiin täytettyä ja tuloksena syntyivät tuotteesta uudet tarkemmat piirustukset sekä suunnitelma tuotteen valmistamisesta tehtaan tiloissa. Tarkentuneiden piirustusten ja ratkottujen ongelmakohtien ansiosta uutta protomallia voidaan nyt alkaa tehdä. Tuotannon suunnittelun pohjalta protomallia tehtäessä pystytään paremmin pohtimaan työpisteiden käytön optimointia tai vaihtoehtoisesti työpisteiden uutta paikoitusta tuotantolinjassa, unohtamatta kuitenkaan jo tuotannossa olevien tuotteiden valmistusta.
Työn aiheena on lasiliukuseinät. Työ keskittyy tilaajayrityksen Profin Oy:n lasiliukuseiniin, niiden ominaisuuksiin ja käyttöön. Lisäksi esitellään alan muut toimijat. Lasiliukuseinistä on saatavilla vähän alan kirjallisuutta ja tutkittua tietoa. Työssä on lähteenä käytetty paljon alan asiantuntijoiden haastatteluja. Lasiliukuseinien suosio on kasvanut suuresti viimeisten viiden vuoden aikana. Lasiliukuseinien suosion kasvun syynä on niiden suuret lasipinnat, esteettisyys ja tilaa säästävä aukeamisratkaisu. Lasiliukuseinien lämmöneristävyys ja muut tekniset ominaisuudet täyttävät kaikki Suomen rakennusmääräykset.
Rakennuksen käyttöturvallisuus : määräykset ja ohjeet 2001
Parmarine Oy valmistaa ristelijäaluksien palo-ovia. Palo-ovia on kahdenlaisia: sarana- ja liukuovia. Parmarine on suunnitellut uuden liukuovimallin,eikä nykyinen liukuovien pakkaustapa sovellu uudelle liukuovimallille. Nykyinen tapa pakata liukuovia on monimutkainen ja aikaa vievä, eikä pakkaustapaa ole standardisoitu. Nykyinen pakkaustavan paketti on erittäin vaikea purkaa. Opinnäytetyössä suunniteltiin uusi tapa pakata Parmarinen uudet liukuovimallit. Suunniteltu pakkaustapa nopeuttaa Parmarinen paketointiprosessia ja standardisoi sitä. Uuden pakkaustavan paketti on aiempaa helpompi pakata ja purkaa asennustelakalla. Suunniteltu pakkaustapa on muokattavissa erikokoisille liukuoville ja puretun paketin voi uusiokäyttää. Opinnäytetyössä kehitetty pakkaustapa perustuu Parmarinella tehtyyn prototyyppiin. Prototyyppiin suunniteltiin yksinkertainen tapa kiinnittää liukuovet prototyyppiin ja muokata sen pituus sopivaksi eripituisille liukuoville. Prototyyppiin myös suunniteltiin tapa siirtää paketti trukilla kuljetusrekkaan. Prototyypin lisäykset on suunniteltu yksinkertaisiksi ja helpoiksi käyttää, jotta paketin pakkaus on nopeaa. Suunniteltua pakkaustapaa kutsutaan kuljetusalustaksi. Suunnittelutyön jälkeen kuljetusalustalle laskettiin saavutettava kustannussäästö verrattuna Parmarinen aiempaan pakkaustapaan. Käyttämällä opinnäytetyössä suunniteltua kuljetusalustaa Parmarine Oy saavuttaa huomattavan säästön liukuovien pakkausajassa. Kuljetusalusta standardisoi ja luo järjestystä Parmarinen pakkausprosessiin.
LS-liukuoven rakenteen ja tuotannon suunnittelu
Parmarine Oy:n liukuovien kuljetusalustasuunnittelu
Tämän opinnäytetyön tarkoituksena oli kehittää uusi sulkeutumismekanismi palo-liukuovelle. Palo-ovet testataan niille tarkoitettujen palotestistandardien perusteella. Ovien tulee läpäistä nämä testit, mikäli niiden halutaan saavuttavan tietyn standardi-luokituksen. Nykyisellä mekanismilla ovi ei sulkeudu palotesteissä riittävän tiivisti, mikä estää standardiluokan saavuttamisen. Tavoitteena oli suunnitella ja mallintaa toimiva sulkeutumismekanismi, joka saattaisi paloliukuoven käyntioviaukkoon. Tällöin palonkestävyys parantuisi huomattavasti verrattuna alkuperäiseen. Työn teoriaosuudessa tutkittiin paloliukuoviin kohdistuvia palotestaus standardeja ja erilaisia liukuovimekanismeja sekä niiden toimintatapoja. Opinnäytetyössä onnistuttiin kehittämään uusi toimiva sulkeutumismekanismin prototyyppi. Jatkokehityskohteeksi jäi mekanismin runkorakenne, johon on tarkoitus perehtyä tarkemmin lisätestausten myötä. Opinnäytetyön kappale 5 Uuden mekanismin kehittäminen ja liitteet on salattu kokonaisuudessaan työntilaajan pyynnöstä.
Paloliukuoven sulkeutumismekanismin kehittäminen
Liukuovijärjestelmä : tuotekehitys
