http://www.yso.fi/onto/yso/p20152 aliurakointi
aliurakointi aliurakointi
Puupaaluperusteisen anturavahvistustyön johtaminen
Maanrakentamisen kustannukset : oma työ vai alihankinta?
Tiivistelmä.
Lähetetyn työvoiman verokohtelu rakennusalalla harmaan talouden näkökulmasta
Työssä tarkastellaan suuren rakennusliikkeen raskaan järjestelmän soveltuvuutta ja muuntautumiskykyä pienen saneeraustyömaan tarpeisiin. Työ pohjautuu rakennustyömaahan Turun keskustassa. Kyseessä oli korjaustyömaa, jossa tehtiin täydellinen saniteettitilojen remontti. Rakennus on peräisin 1900-luvun alusta, ja se vaikutti työn suorittamiseen monin eri tavoin. Julkisivu on suojeltu eikä siihen saanut tehdä muutoksia. Työn toteutti YIT Rakennus Oy kesällä 2010. Työssä pohditaan myös eroja korjausrakentamisen ja uudistuotannon välillä. Työssä pyritään selvittämään sitä, voidaanko pienelle työmaalle liian laajat ja raskaat suunnitelmien toimintatavat ja asiakirjapohjat muokata pientyömaan johtamiseen sopiviksi. Opinnäytetyön tarkoituksena on todistaa kyseiset muokatut toimintatavat käyttökelpoisiksi rakennusliikkeen tuleville pientyömaille ja sisällyttää ne yrityksen järjestelmään standardeiksi. Opinnäytetyö tehtiin kuudella eri osa-alueelta, joita olivat tehtäväsuunnittelu ja tuotannon ohjaus, ajallinen suunnittelu ja valvonta, aliurakkasopimukset, työturvallisuus, työmaalla pidettävät palaverit ja kokoukset sekä laadunvarmistus. Työssä sovellettu teoria on pääasiassa Rakennustieto Oy:n julkaisemaa kirjallisuutta, jotka on etsitty Ratu-kortistosta. Liitteet ovat suurimmaksi osaksi YIT:n järjestelmästä löytyneisiin toimintakaavakkeisiin tehtyjä ja työmaan tarpeeseen muokattuja. Opinnäytetyön tarkoituksena on tuottaa uusia toimintatapoja YIT:n käytettäväksi. Itse työmaa onnistui erinomaisesti sovelletuilla toimintatavoilla. Tämä viittaa siihen, että käytetyt toimintatavat toimivat ainakin tämän tyyppisellä työmaalla. Tuloksen varmistamiseksi YIT:n kannattaa käyttää työssä esitettyjä toimintatapoja seuraavassa pienkohteessa ja tarkistaa, onko kevennetyistä asiakirjoista käytännön hyötyä myös sillä työmaalla. Mikäli seuraavallakin työmaalla huomataan niistä olevan hyötyä, ehdotan kyseisten asiakirjojen lisäämistä YIT:n järjestelmään pysyvästi.  Ehdotan myös YIT:n organisaatioon periaatteellista muutosta pientyöurakointia kohtaan myönteisemmäksi. Pienurakoinnista voi jo yhdellä mestarilla ja oikeilla toteutusmetodeilla saada hyvän liikevaihdon.
Tilaajan selvitysvelvollisuus aliurakoitsijoita ja vuokratyövoimaa käytettäessä
Rakennussopimukset
Tiivistelmä: Itselleluovutus asuntorakentamisessa : Aliurakoiden itselleluovutusten hallinta. Opinnäytetyön tavoitteena oli tutkia, mitä käsite itselleluovutus pitää sisällään ja miten sitä on sopimusteknisesti vaadittu. SRV halusi selvittää, miten itselleluovutusprosessi toimii sen nykyisissä asuinrakennushankkeissa.     Tutkimuksessa tehtiin kirjallisuusselvitystä sekä tutkittiin SRV:n nykyistä tilannetta haastattelemalla työmaiden suorituksesta vastaavia henkilöitä. Haastatteluissa selvitettiin omaa pääurakoitsijan itselleluovutusta, mutta keskityttiin aliurakoitsijoiden itselleluovutussuorituksiin.     Kirjallisuusselvityksistä saatiin selville itselleluovutuksen perusteet määräyksistä sekä nykyisten sopimuksien vaatimat suoritukset.     Haastatteluista selvisi, että oma pääurakan itselleluovutus on hyvällä tasolla ja toimii, jos aikataulusta ei olla liikaa myöhässä. Aliurakoiden itselleluovutuksessa on paljon vaihtelua. Aliurakoitsijoiden itselleluovutus ei ole oma-aloitteista ja tarkastuksia on vaadittava. Aliurakoiden itselleluovutuksien ongelmat näyttävät pohjautuvan urakoitsijoiden puutteellisesta työnjohdosta.     Aliurakoiden itselleluovutuksen tilanteen parantamiseksi suositellaan muutoksia. Työn tuloksena kehitettiin ideoita aliurakoiden itselleluovutuksen varmistamiseksi. Kolme tärkeintä kehitysehdotusta ovat vaatimus itselleluovutuksen suorittajalle, SRV:n toimintajärjestelmän työkalujen käyttövaatimus ja muutokset sopimustekniikkaan.
Oman työvoiman käyttö – edut ja haitat
Rakentamisen tehtäväsuunnittelun esimerkkejä : tehtäväsuunnittelu - aliurakka, työkauppa
Jakeluverkon rakentamisen aliurakointimalli
50 kysymystä YSEstä
Urakoitsijan työmaakansio : sopimusasiat. 5, Rakennusurakkaan liittyvät häiriötilanteet
Tämä opinnäytetyö on tehty Tampereen NCC Rakennus Oy:lle. NCC:llä koettiin, että heidän hankintojen valmistelussaan on parannettavaa. Hankintojen valmisteluun kuuluu tarjouspyyntöaineiston kokoaminen työmaalla ja sen lähettäminen hankintayksikölle. Tarjouspyyntöaineistossa tärkeintä ovat oikeat, suunnitelmista lasketut määrät ja kyseessä olevaa työmaata ajatellen määritellyt velvoitteet urakoitsijalle, eli urakkarajat. Hankinnan valmistelun nykytilanteen ja mahdollisten ongelmien selvittämiseksi Tampereen NCC:n yhteistyökumppaneille lähetettiin sähköpostitse haastattelukysymyksiä. Sähköpostitse haastateltiin myös NCC:n muiden kaupunkien hankintapäälliköitä, jotta kuultaisiin, tehdäänkö asiat jossain toisessa hankintayksikössä paremmin. Haastatteluiden vastauksista kävi ilmi, että tilanne Tampereella ei ole niin huono kuin on luultu. Yhteistyökumppanit olivat sitä mieltä, että Tampereen NCC:ltä tulevat tarjouspyynnöt ovat hyviä, ainoastaan urakoitsijoiden velvoitteisiin kaivattiin muutosta.  Haastatteluista saatujen vastausten perusteella NCC:llä todettiin, että tässä opinnäytetyössä olisi hyvä kehittää asuntorakentamisen käyttöön kevyempi versio tähän asti käytetystä urakkarajaliitteestä. Tämä uusi urakkarajaliite jää Tampereen NCC:lle testattavaksi ja tarpeen mukaan muutettavaksi.
Tiivistelmä: Alakattotyön aikataulullinen onnistuminen.
Työmaan aliurakkasopimusmenettely YSE 1998.
Elintarvikemyymälän laajennuksen toteutus
Opinnäytetyön aiheena oli Lemminkäisen rakentama As.oy Turun Tervahovi. Tehtävänä oli toimia työmaan työnjohtajana. Vastuualueina olivat ulkopuoliset työt sekä työmaan logistiikka. Työn tavoitteena oli kehittää yleistä tietoa rakennustekniikoista, sekä oppia hallitsemaan työnjohtajan yleisimmät suunnittelu- ja työnjohtotehtävät. Opinnäytetyö käsittelee lähdekirjallisuuden avulla teorian kuudesta aihealueesta. Toisessa osiossa käytiin lävitse Lemminkäiseen toimintatapoja ja kerrotaan omakohtaisia kokemuksia työmaalta. Lopuksi pohditaan tämänhetkistä osaamistasoa sekä kehittämistarpeita tulevaisuudelle. Työn aiheeksi tuli Tervahovin työmaa, koska työmaalla näki kaikki työmaan työvaiheet. Haastavinta työssä oli kirjallisuuden valinta, mutta työmaan osioon oli helppoa löytää oikeat materiaalit työmaalta. Opinnäytetyön tarkoitus oli kehittää itseään ja laittaa miettimään tulevaisuuden suunnitelmia.
Rivitalotyömaan tuotannonsuunnittelu ja -ohjaus
Marrak Oy on betonirakentamisen aliurakointiyritys. Vuonna 2012 yrityksessä havaittiin puutteita turvallisuussuunnittelussa. Tämän opinnäytetyön oli määrä tuoda tilanteeseen parannus. Työtä suunniteltaessa ja tehtäessä perehdyttiin työturvallisuuslainsäädäntöön ja muiden yritysten käytäntöihin. Päädyttiin parantamaan turvallisuussuunnittelua luomalla järjestelmä, jossa jokaista työmaata varten laaditaan oma turvallisuussuunnitelmansa. Perehdyttiin saatavilla oleviin suunnitelmapohjiin ja muokattiin niitä toiminnan mukaisiksi. Mietittiin, mihin suunnitelmaa laadittaessa tulisi kiinnittää huomiota ja kirjoitettiin ohjeistus suunnitelmien laatimiseen. Tämän jälkeen suunnitelmia alettiin ottamaan käyttöön työmailla. Työn tuloksena syntyi turvallisuussuunnitelmalomake, ohjeistus suunnitelmien laatimiseen ja käytäntö suunnitelmien laatimisesta. Tällä hetkellä ei voida vielä sanoa, onko käytäntö vähentänyt tapaturmia, mutta ainakin se täyttää lain vaatimukset turvallisuussuunnittelusta, toimii yhtenä askeleena kohti parempaa työturvallisuutta ja voidaan niin ollen katsoa vastaavan tavoitteitaan.
Märkätilojen työnohjaus
Rakennushankkeen alihankinnat 1996
Urakoitsijan työmaakansio : sopimusasiat. 6, Sivu- ja aliurakat sekä materiaali- ja tarvikehankinnat
Rakennushankkeen aliurakat : sopimusmenettelyn ja työn ohjauksen periaatteet ja esimerkit
Tilaajavastuulaki uudistuu syyskuun alusta
Purku-urakan häiriöiden hallinta
Aliurakointipalveluiden ostaminen ja seuranta jätehuoltoyrityksessä
Rakentamispalvelujen käännetty arvonlisävero
Tämän opinnäytetyön tarkoituksena on avata golfkentän pintarakentamiseen liittyvien suunnitelmien tekoa ja sen erityishaasteita sekä mahdollisia työssä esiintyviä ongelmia. Alan taitajia on Suomessa melko vähän, ja tämä tekee golfkentän rakentamisesta entistä mielenkiintoisempaa. Se myös lisää omaa halua kehittyä tällä alalla Suomen parhaimpien joukkoon. Teoriaosuudessa pyritään käsittelemään aiheet tarkasti ja poimimaan ne osiot, jotka soveltuvat hyvin golfkentän pintarakenteiden korjaamiseen. Soveltamisosuudessa olen tuonut esiin alan erityisiä vaatimuksia sekä golfrakentamisessa käytettäviä suunnittelun periaatteita ja työmaa-käytäntöjä. Viiden vuoden kokemus golfrakentamisen parissa on osoittanut alan monipuoliseksi ja mielekkääksi rakentamisen alaksi. Työn tekemisen aikana asioita alkaa ajatella uudesta näkökulmasta ja suunnitelmien tekeminen tapahtuu laajempana kokonaisuutena.
Tiivistelmä: Purku-urakan häiriöiden hallinta. Aliurakka on työn suorittajalle ja työn tilaajalle riski ja riskeihin on syytä varautua. Aliurakoitsijan  kyky suoriutua urakasta on molempien osapuolten etu, joten aliurakkasuoritukseen kannattaa  valmistautua huolellisesti alkaen suunnittelu- ja hankintavaiheesta päätyen urakan  loppuunsaattamiseen ja työn jälkiarviointiin.  Purku-urakka työsuoritteena on erityisen herkkä työvaihe useista syistä: Rakenteet saattavat  sisältää yllätyksiä, työ on vaarallista ja pölyistä, kalliit koneet voivat rikkoontua. Usein purkutyö on  kriittinen ja vaiheistava, jolloin purkutyön onnistuminen vaikuttaa koko urakkaketjuun.  Tässä opinnäytetyössä tutkittiin erästä purku-urakkaa, joka epäonnistui pahoin sillä seurauksella,  että pääurakoitsija joutui suorittamaan työn loppuun kovalla kiireellä. Epäonnistumisen harvoja  hyviä puolia on se, että virheistä voidaan oppia. Tämä opinnäytetyö pyrkii arvioimaan, mitä casetapauksessa  tehtiin väärin ja miten jatkossa kannattaisi menetellä, jotta aliurakka suurista ja  yllättävistäkin vaikeuksista huolimatta saadaan suoritettua loppuun ajallisten ja laadullisten  tavoitteiden mukaan.  Tuloksena saatin ohje erityisen riskialttiin ja tärkeän työvaiheen onnistumisen varmistamiseksi.
Lohjan Kultakartanon laatoitus- ja vedeneristystyöt : Hartela Oy
Tämän opinnäytetyön tarkoituksena on kuvata elintarvikemyymälän laajennuksen toteuttamisen työnjohdollisia tehtäviä ja siihen liittyviä oleellisimpia työvaiheita. Työssä syvennytään seuraaviin aiheisiin; tehtäväsuunnittelu, ajallinen suunnittelu ja valvonta, aliurakkasopimukset, työ- ja ympäristöturvallisuus, hankinnat ja logistiikka sekä työmaasuunnittelu. Työssä on käytetty hyödyksi ammattikirjallisuutta ja kuutta eri laajennusta, joissa laatija on toiminut työmaamestarina. Lisäksi laatijalla on lähes kolmen vuoden kokemus työnjohtotehtävistä. Työn henkilökohtaisena tavoitteena on löytää omia kehitysalueita ja tätä kautta jatkossa kehittyä työnjohtajana. Vaikka laatija pitääkin itseään vielä melko kokemattomana työnjohtajana, ovat kyseiset myymälälaajennukset toimineet hyvinä kehitysprojekteina hänen työuralla. Jokaisen laajennuksen kohdalla on suoritettu kaikki niin sanotut yleiset työmaan johtamiseen liittyvät tehtävät ja suunnitelmat.
Tämän opinnäytetyön tavoitteena on kertoa Rakennus Jalonen Oy:n urakoimasta päivittäistavarakaupan laajennuksesta. Työn kirjoittaja toimi työmaalla sekä kirvesmiehenä että harjoittelijana työnjohtotehtävissä. Opinnäytetyön kirjoittaja oli aikuisopiskelija Turun ammattikorkeakoulussa rakennusalan työnjohdon koulutusohjelmassa ja vakituisena työntekijänä Rakennus Jalonen Oy:ssä. Teoriaosuus antaa tietoa yleisesti rakennushankkeisiin liittyvistä asioista, kun taas käytännön osuus selventää lukijalle samoja asioita tietyn työmaan näkökulmasta. Lopuksi kirjoittaja on kertonut mielipiteitään omasta osaamisestaan ja ajatuksiaan tulevaisuudestaan rakennusmestarina. Opiskelun aikaisesta tukemisesta kirjoittaja haluaa kiittää vaimoaan Tarua ja pientä tytärtään Neaa, ilman heidän ja muun perheen tukea kirjoittajasta ei olisi tullut rakennusmestaria.
Alihankintayhteistyö rakennushankkeissa
Laajavastuinen yrittäjyys puunhankinnassa
Yrityksen ulkopuolisen työvoiman käytön lainsäädännöllinen ja sopimuspohjainen sääntely Suomessa
Oman työvoiman käyttö - edut ja haitat
Ulkoistamissopimukset käytännössä 25.3.2003
Kerrostalon betonirunkotyön johtaminen
Peruskorjauksen tuotannonsuunnittelu ja -ohjaus : Liinahaan vanhainkoti
Aliurakoinnin työyksiköiden sähköinen raportointi
Aliurakoiden hallinta As.Oy Kaarinan Rantaniityn työmaalla
Aliurakoitsijan sähköisen raportoinnin kehittäminen
Aliurakointia ja ammattiyhdistystoimintaa : työn muutoksen vaikutukset luottamusmiestoimintaan : tutkimuksen tiivistelmäraportti
Koulutus- ja työvoimapoliittinen ohjelma
Tilaajaosaamisen kannalta sekä tiedottaminen että hyvän vuorovaikutuksen luoma luottamus muodostuivat projektin kannattaviksi elementeiksi. Tärkeinä osatekijöinä olivat myös pitkän aikavälin tavoitteet ja kohteen perusteellinen tuntemus. Toimijoiden kesken löytyi asioit, joita jatkossa voidaan parantaa ja kehittää pyrittäessä tehostamaan vastaavia projektihankkeita. Aikaa valmistelulle ja toteutukselle tulee olla riittävästi. Kiire on riskitekijä. Suunnitelmiin pitää uskaltaa tehdä muutoksia, mikäli hankkeen aikana saadaan uutta tietoa, joka vaikuttaa toteutukseen tai työselitykseen. Aliurakointiketju muodostaa riskin, koska vaihtuvuus ja sitoutumattomuus lisäävät uhkia moninkertaisesti. Tarvitaan kokemusta, aukotonta työjohdon valvontaa ja vastuuhenkilöiden sitoutumista tehtävään. Mallien ja testaamisten sekä dokumentaation lisäksi tulee tilaajan laajentaa menetelmiä laadun takaamiseksi. Tilaajan tule osata vaatia ja osoittaa ennen hanketta, hankkeen aikana ja valmistumisen jälkeen tilaajalle tärkeät asiat. Näin toimimalla voidaan saavuttaa se peruskorjauksen elinkaari, jota tavoiteltiin.
Alihankinta prosessin tehostaminen ja laadunvarmistus
Tiivistelmä: Oman työvoiman käyttö – edut ja haitat. Nykypäivän rakentamisesta merkittävä osa tehdään alihankintana, niin myös NCC Rakennus Oy:ssä. Tämän tutkimuksen tarkoituksena oli selvittää NCC Rakennus Oy:n pääkaupunkiseudun asuntorakentamisen yksikön (AR) oman työvoiman käytön etuja alihankintaan verrattuna sekä paikantaa oman työvoiman käyttöön liittyviä ongelmia ja löytää tutkimuksessa ilmenneisiin ongelmiin kehitysehdotuksia. Tavoitteena oli myös selvittää, mitä   töitä on tulevaisuudessa järkevää tehdä omilla työntekijöillä, jotta työntekijöiden osaamista   voidaan koulutusten avulla ohjata oikeaan suuntaan.   Tutkimuksessa perehdyttiin aihetta käsittelevään kirjallisuuteen, aiheeseen liittyviin opinnäytetöihin ja rakennusalan työehtosopimukseen sekä NCC:n henkilöstöasioita käsittelevään materiaaliin. AR:n toimihenkilöiden ja ylempien toimihenkilöiden näkemyksiä aiheesta   kartoitettiin haastattelemalla toimihenkilöitä NCC Rakennus Oy:n asuinrakennustyömailla   ympäri Helsinkiä sekä haastattelemalla ylempiä toimihenkilöitä puhelimitse ja sähköpostilla.   Tutkimuksen mukaan oman työvoiman merkittävin etu oli luotettavuus työaikojen noudattamisessa, aikataulullisissa ja laadullisissa asioissa sekä työturvallisuusmääräysten noudattamisessa. Myös kommunikaation katsottiin onnistuvan paremmin omien työntekijöiden   kanssa ja aliurakoitsijan työntekijöiden vaihtuvuus ja epätietoisuus heidän ammattitaidostaan puolsivat osaltaan oman työvoiman käyttöä. Oman työvoiman käytön suurimmat ongelmat liittyivät työntekijöiden siirtymisiin työmaalta toiselle ja omien työntekijöiden joustamattomuuteen työaikojen suhteen aliurakoitsijoihin verrattuna.   Oman työvoiman käytön ongelmia voidaan ehkäistä tai ainakin vähentää pätevällä työnjohdolla ja ennen kaikkea riittävän tarkalla ja pitkänäköisellä työnsuunnittelulla, jolla kustannustehokkuutta voidaan parantaa huomattavasti. Tutkimuksen mukaan mielekkäitä   omilla työntekijöillä tehtäviä töitä ovat pääasiassa hankkeen onnistumisen kannalta merkittävät tahdistavat työt, kuten runko ja vesikatto. Oman työvoiman käytön mielekkyyden   edellytyksenä on kuitenkin työntekijöiden siirtojen sujuvuus. Tutkimustuloksia tullaan käyttämään pohjana AR:n työntekijöiden koulutuksia suunniteltaessa.
Opinnäytetyön tarkoituksena on uudistaa käytössä olevia tehtävämateriaaleja kirjanpidon jatkokurssille rakentamispalveluiden ja kiinteistöhallinnan arvonlisäverotuksen osalta. Toimeksiantajana on Oulun ammattikorkeakoulun liiketalouden osasto. Kyseessä on toiminnallinen kehittämistehtävä, joka on toteutettu kvalitatiivisella tutkimusmenetelmällä. Opinnäytetyö koostuu teoriaosuudesta ja tehtävämateriaaleista. Tavoitteena on tehdä selkeät ja mielenkiintoteiset tehtävät, joissa pyritään selkeyttämään arvonlisäverotuksen käytänteitä kirjanpidon suorittamista varten. Teoriaosuuteen on koottu tärkeimmät rakentamispalveluiden ja kiinteistöhallinnan arvonlisäverotusta koskevat lait ja säädökset. Arvonlisäverolakia selkeytetään kuvioilla ja esimerkeillä, joita voi käyttää tehtäviä ratkaistessa. Tehtäväpaketin avulla opiskelijoiden on helppo perehtyä kiinteistöhallinnan ja rakentamispalveluiden kirjanpitoon, koska lopputuotoksen tehtävät ovat käytännönläheisiä ja mielenkiintoisia. Kiinteistöinvestoinnin tarkistuksen laskemisessa on käytetty uudenlaista paremmin toimivaa pohjaa, jonka avulla on helpompi ymmärtää mistä tarkistuksessa on kyse ja miten se toteutetaan. Tehtävien ulkoasua on uudistettu selkeämmiksi tuottamalla ne Excel-ohjelmalla ruudukoiksi perinteisten tiliristikoitten sijaan. Lähteenä on käytetty arvonlisäverolakia, kirjallisuutta ja erilaisia verkkojulkaisuja. Arvonlisäverotuksessa on tärkeä seurata lainsäädäntöön ja ohjeistuksiin tulevia muutoksia. Verotuksen oikeellisuuden ja oikea-aikaisuuden toteuttamiseen tarvitaan tietoa siitä, millaisia säännöksiin ja käytänteisiin liiketapahtuma perustuu. Rakentamispalveluiden ja kiinteistöhallinnan arvonlisäverotuksen toteuttamisessa oikein on tärkeä tuntea kiinteistön ja kiinteistöinvestoinnin määritelmät. Rakentamispalveluissa on huomioitava millaisesta rakentamispalvelusta
YIT Rakennus Oy oli Liinahaan vanhainkodin pääurakoitsijana vuosina 2010 - 2012. Kohde oli vuonna 1967 valmistunut ja hankkeessa toteutettiin kokonaisvaltainen peruskorjaus. Toimin kohteen sisävalmistusvaiheen työnjohtajana ja päävastuualueina olivat märkätilat. Opinnäytetyössä selvitettiin rakennustyömaan työnjohtajan työtehtäviä. Tehtäväalueina olivat työ- ja ympäristöturvallisuus, tehtäväsuunnittelu, aliurakat ja rakennus- ja talotekniikan yhteensovitus. Pyrittiin löytämään tuotannonsuunnitteluun ja -ohjaukseen liittyvien työnjohtajan tehtäväalueiden keskeisimmät asiat. Työssä pohdittiin suunnitelmien valvontaan sekä työtehtävien suunnitteluun ja toteutukseen liittyviä ongelmia. Teoriaa sovellettiin käytäntöön, jolloin saatiin vertailupohja käsiteltäviin tehtäväalueisiin. Työssä pyrittiin löytämään yksilöllinen näkemys tuotannonsuunnitteluun ja -ohjaukseen liittyvistä osa-alueista. Lisäksi tehtävistä etsittiin tehtäväalueiden omat vahvuudet sekä kehittämistarpeet. Tehtäväalueiden sisältö on henkilökohtainen näkemys työnohjauksesta.
Turvallisuussuunnitelmien käyttöönotto Marrak Oy:n työmailla
Työmaan aliurakkasopimusmenettely
Aliurakoiden hallintamenettely projektinjohtourakassa
Urakoitsijan sopimusasiat
Aliurakkasopimuksen liiteasiakirjat : aliurakkasopimuslomake YSE 1998
Rakennusmestarin tärkeimmät tehtävät työmaan hallinnassa
Tämän opinnäytetyön tavoitteena on tarkastella vedeneristys- ja laatoitustöiden työnjohtajan tehtäviä. Opinnäytteen kohteena oli Lohjan Kultakartanon työmaa, joka valmistui joulukuussa 2014. Kohteessa oli noin 1 600 m2 laatoitettavaa pintaa ja vedeneristyksen tarve oli noin 1 550 m2. Kohteen 54 asunnon pesuhuoneiden seinät laatoitettiin. Sen lisäksi laatoitettiin henkilökunnan käyttöön tulevia huoneita. Opinnäyte käsittelee vedeneristys- ja laatoitustöiden tehtäväsuunnittelua, ajallista suunnittelua ja valvontaa, aliurakkasopimuksia, työ- ja ympäristöturvallisuutta, työnjohto- ja esimiestoimintaa sekä laadunvarmistusta. Alan kirjallisuutta ja Ratu-kortistoa käytetään teoriaosuuden tukena. Tehtäväsuunnitelman avulla on helppo valmistautua tehtävään ja kertoa työntekijöille tehtävän tärkeimmät asiat. Työvaiheaikataulu ja viikkoaikataulut auttavat seuraamaan työn etenemistä aikataulussa ja reagoimaan nopeasti, jos työ jää jälkeen aikataulusta. Työturvallisuus on tärkeää rakennustyömailla. Henkilökohtaiset suojavälineet ja työn turvallinen tekeminen ovat sen tärkeimpiä osa-alueita. Työnjohto- ja esimiestoiminta-luvussa esitellään toimintaa vedeneristys- ja laatoitustöiden työnjohtajana. Laadunvarmistuksella ja -suunnittelulla saadaan laatu pysymään halutulla tasolla.
Asuinkerrostalon julkisivurappaustyön ohjaus ja valvonta
Ulkomaisen metsätyövoiman tilaajavaatimukset
Tilaajaosaaminen ja sen hyödyntäminen korjausrakentamisessa : case As Oy Linnarinne
Tässä opinnäytetyössä käsiteltiin työnjohtajan yleisimpiä tehtäviä maan alle sijoittuvan kohteen rakennustöissä. Kohteena oli Tapiolan keskuspysäköinnin ja -huollon tilat, jotka sijaitsevat Espoon Tapiolan kaupunkikeskuksen alapuolella. Pääurakoitsijana kohteessa toimi SRV Rakennus Oy. Työssä keskitytään erityisesti betonirunkotöiden valvontaan ja toteutuksen ohjaukseen. Opinnäytetyö rakentuu ensin teoriaosuudesta, jonka jälkeen seuraavassa osassa teoriaa sovelletaan käytäntöön työmaalla. Käsiteltävät aiheet ovat tuotannonsuunnittelun ja -ohjauksen keskeisimpiä asioita, joita työnjohtaja tulee kohtaamaan työssä päivittäin. Lopussa arvioidaan aihealueittain omaa osaamistasoa sekä kehittämistarpeita.
Rakennusmestariopiskelijana asuntorakennustyömaalla
Aliurakoitsijat työturvallisuuden osapuolina talonrakennustyömaalla
Rakennussopimukset : käytännön käsikirja
Tuotannonsuunnittelu ja -valvonta soijajalostamon USKO-projektissa : betonilattiat ja muuraustyöt
ARE OY:n aliurakoitsijoiden segmentointi
Rakennusyrityksen aliurakointiprosessin kehittäminen
Alakattotyön aikataulullinen onnistuminen
Rakentamispalveluiden ja kiinteistöhallinnan arvonlisäverotus : tehtävämateriaalin päivitys
Luottamus rakennusalan aliurakoinnin kehittämisessä
Opinnäytetyön tarkoituksena oli luoda toimintakäsikirja Marrak Oy:lle, jolla ei ollut mitään dokumentoitua aineistoa yrityksen toimintatavoista ja periaatteista. Marrak Oy on betonirakentamiseen ja sen aliurakointiin keskittynyt yritys, jonka toimialoina ovat muotti-, raudoitus- ja betonointityöt. Marrak Oy:n erikoisosaaminen on infra- ja teollisuusalan erikoiskohteissa, muun muassa silloissa ja tuulivoimalaperustuksissa. Työn tavoitteena oli aikaansaada toimintakäsikirja, jolla Marrak Oy pystyy osoittamaan asiakkailleen ja yhteistyökumppaneilleen toimintansa olevan laadukasta ja luotettavaa, vaikka toiminta sinänsä on ollut laadukasta ennenkin. Tavoite ei tässä vaiheessa ollut lähteä muuttamaan yrityksen toimintajärjestelmää, vaan käsikirja tehtiin nykyisen järjestelmän pohjalle. Toimintakäsikirjan toteutuksen tietoperustana ovat haastattelut ja palaverit Marrak Oy:n toimitusjohtajan ja työnjohtajien kanssa. Lisäksi käytin käsikirjan rakenteen laadinnassa apuna erilaisia ohjeita ja oppaita. Toimintakäsikirjan rakenne noudattaa osin ISO 9001 -standardin mukaista laatukäsikirjan mallia, joten käsikirja on helposti muokattavissa standardin vaatimuksien mukaiseksi, jos tulevaisuudessa toimintaa lähdetään standardisoimaan. Työn tuloksena saimme käsikirjan, jota hyödyntävät niin henkilöstö kuin asiakkaatkin. Tätä toimintakäsikirjaa hyödyntää Marrak Oy:n henkilöstö, joka voi käyttää sitä apuna muun muassa suunnitellessaan omia työtehtäviään. Käsikirja on nykymuodossaan tiivis ja kattava paketti, jota asiakkaat voivat käyttää apuna Marrak Oy:n toimintaan perehtyessään. Käsikirja on yrityksellä sähköisessä muodossa, ja sitä on tarkoitus päivittää aina, kun toiminta kehittyy ja uudistuu. On mahdollista, että tulevaisuudessa laaditaan kokonaan erillinen käsikirja, joka on suunnattu täysin Marrak Oy:n oman henkilöstön käyttöön ja heidän tuekseen, ja siinä olisi jokaiselle työtehtävälle erikseen tarkat toimintaohjeet.
Infrahankkeen tuotannonhallinta
Tuoteosakauppa ja rakennusyritys
Rakennusalan käännetty arvonlisävero
Aliurakan hallinta
Hankintojen valmistelun tehostaminen
Rakennusurakoitsijoiden hankintakäsikirja
Golfkentän pintarakenteiden korjaustyöt
Benchmarking rakennusyrityksen työkaluna : kehittämiskohteena projektin organisointi aliurakoitsijoiden ja toimittajien kanssa
Seinäjoen Lyseon koulurakennus valmis Eilen suoritettijn rakennuksen lopputarkastus
Aliurakoitsijan tarkastuslistojen kehittäminen
Työssä selvitettiin kerrostalon betonirunkotyöhön liittyviä tehtäviä. Ensimmäisenä tutkittavana on tehtäväsuunnittelu. Tehtäväsuunnittelu on yksi tärkeimmistä tuotannon esivalmisteluun sekä johtamiseen liittyvistä suunnitelmista. Ajallisen suunnittelun ja valvonnan teoria käydään läpi rakennustyön suunnittelun osa-alueena. Aliurakkasopimusten valmistelu ja hallinta sekä työ- ja ympäristöturvallisuus ovat keskeisiä osa-alueita rakentamisessa. Lisäksi työssä on huomioitu tuotantotekniikka sekä hankinnat ja logistiikka kerrostalotyömaalla. Työn tavoitteena on esittää työnjohtajan tehtävät kerrostalon runkotyömaalla. Sekä myös selvittää osaamistaso rakennustyömaalla työnjohtotehtävissä. Osa-alueet, jotka ovat valittu, ovat tärkeitä apuvälineitä ja aiheita tuotannon suunnittelussa ja rakentamisen johtamisessa. Näiden hallinnalla ura rakentamisessa tulee olemaan sujuvaa sekä ammattitaitoista. Työhön hyödynnetään mahdollisimman paljon jo opittuja tietoja. Rakennusalan tietolähteet ovat tärkeä apuväline varsinkin teoriaa laadittaessa. Betonirunkotyö on myös aikaisempien työkokemusten kautta tuttua. Yleiskuva tiedoista ja taidoista on kattava ja toimii hyvänä pohjana rakentamisen opiskelun jatkumiselle. Tavoitteena oli saada kokonaisvaltaisesti ehyt paketti mahdollisesti myös työn myöhempää käyttöäajatellen. Betonielementtirakentaminen on yleinen rakennustapa kerrostaloissa, joten niiden hallitseminen sekä ymmärtäminen tulee olemaan tärkeää tulevaisuudessa.
Opas aliurakan puitesopimuksen muodostamiseen
Tiivistelmä: Are Oy:n aliurakoitsijoiden segmentointi.
Linjasaneerauksen hankintajako : 1960-1975 rakennetut asuinkerrostalot
As. Oy Friskalanpihan betonirungon toteutus
Aliurakointi
Aliurakan työmenekin selvitys sähköisen läsnäolovalvonnan avulla
Aliurakointia käytetään paljon nykypäivän rakennustyömailla. Hyvin suunniteltu ja valmisteltu prosessi jo tarjouspyynnön laatimisesta asti on onnistumisen kannalta tärkeää. Näin saadaan tilaajaa tyydyttävät laadulliset ja aikataululliset asiat toteutumaan.  Opinnäytetyön tilasi Pirkanmaan alueella toimiva Rakennusliike Tikirak Oy (myöhemmin Tikirak Oy). Opinnäytetyössä käydään teoriassa koko aliurakointiprosessin periaatteet läpi, minkä jälkeen perehdytään aliurakoinnin tuotantovaiheen toimintatapoihin Tikirak Oy:ssä. Tavoitteena oli selvittää uusien kaavakkeiden tarpeellisuus aliurakoinnin tuotantovaiheessa. Työnjohdon haastatteluiden kautta selvitettiin myös aliurakoinnin yleisimmät ongelmat, joihin haettiin yhdessä ratkaisuja.  Haastatteluiden myötä aliurakoinnin tuotantovaiheeseen kehitettiin uusia yksinkertaisia ja moneen aliurakointityöhön soveltuvia kaavakkeita. Työnjohtajille koostettiin myös RYL (rakentamisen yleiset laatuvaatimukset) -ainestoa kriittisistä aliurakoiduista töistä. Kaavakkeet löytyvät liitteenä opinnäytetyön lopussa (Liitteet 1-7.)  Selkeä ja johdonmukainen prosessikaava tarvittavine kaavakkeineen helpottaa niin pääurakoitsijaa, kuin aliurakoitsijaakin. Huolella valmisteltu prosessi karsii epäkohtia työnsuorituksesta ja aikataulusta, jolloin työskentelystä tulee jouhevaa ja selkeää. Laatuun pystytään puuttumaan mallitöiden ja työnaikaisen seurannan avulla. Ennen työn aloittamista läpi käydyt urakkarajat, työturvallisuusasiat, kulunvalvonta sekä muut sopimuksessa jo kirjatut asiat antavat selkeät pelisäännöt molemmille osapuolille.
Sivu-urakan alistaminen : käytännön opas urakkamuodon hallintaan
Uudisrakentamisen tuotantojärjestelmän hyödyntäminen pienissä saneerauskohteissa
Aliurakoiden johtaminen projektinjohtourakassa
Tämän opinnäytetyön laadinta alkoi NCC:n työmaalla suoritetun harjoittelun aikana. Opinnäytetyön sisältöön kuului tehtäväsuunnitelma, aikataulusuunnittelu, urakkasopimukset,työ- ja ympäristöturvallisuus, työmaasuunnittelu sekä laadunvarmistus. Sisällön pohjalta työmaan toimihenkilöt ehdottivat julkisivun rappaustyötä opinnäytteeni kohteeksi. Lisäksi rappaustyötä tultaisiin suorittamaan myös heinäkuussa jolloin NCC:n oma henkilöstö olisi lomalla ja työmaalla ei näin ollen olisi vakinaista työnjohtoa paikalla. Opinnäytetyössä käsitelään edellämainittujen aiheiden toteuttamista teorissa sekä käytännössä. Käytäntöosiossa kerrotaan, miten teoriaa sovelletaan työmaalla ja miten rappausurakan ohjaus ja valvonta työmaalla suoritettiin. Työn liitteinä ovat rappausurakkaan laaditut tehtäväsuunnitelma, aikataulu, kustannus- ja määrälaskenta, laadunvarmistuksen tarkastuslista sekä työmaasuunnitelma. Teoriaosan laadinnassa tärkeitä tiedonlähteitä olivat Rakennustieto Oy:n palvelut, kuten esimerkiksi Ratu-ohjeet. Lisäksi tietoa löytyi monista tätä työtä sivuavista opinnäytetöistä. Työn tavoitteena oli oma kehittyminen työnjohdon ja rakennusmestarin tehtävissä. Tavoitteena oli myös tehdä opinnäytetyö sillä tarkkuudella, että aloittelevat rakennusmestarit voivat käyttää opinnäytettä ohjeena tehtävien ohjauksessa ja valvonnassa. Työn yhteydessä laaditun tehtäväsuunnitelman todettiin olevan suuri apu tehtävän ohjauksessa ja valvonnassa. Siksi niitä olisi hyvä laatia jatkossakin merkittäviä tehtäviä ohjatessa.
Tuotannon ohjaus liike- ja asuinrakennustyömailla
Seinäjoen lyseon lopputarkastus Koulusta maakunnan nykyaikaisin
Lattia- ja seinäpinnoitustyöt sairaalakohteessa : Turun yliopistollisen keskussairaalan T2-projektin tuotantojohtaminen
Työnjohto maan alle sijoittuvassa rakennuskohteessa
Päivittäistavarakaupan laajennus
Sivu-urakan alistamismenettelystä rakennusurakassa (RT 80271)
Rakennussopimukset Saksassa
Stora Enso Metsän ja Lapin alueen yrittäjien kumppanuus
Tässä opinnäytetyössä käsiteltiin kaksikerroksisen rivitalon betonirungon työnsuunnittelua ja toteuttamista työnjohtajan näkökulmasta. Työn tarkoituksena oli laatia selvitys, millä tavoin työmaalla toteutetaan rakentamiseen liittyviä osatekijöitä, kuten tehtäväsuunnittelua ja ajallista suunnittelua sekä aliurakkasopimuksia, työmaan palavereja ja työnjohto- ja esimiestoimintaa. Työssä tarkasteltiin myös työ- ja ympäristöturvallisuuden käytäntöjä ja valvontaa. Työn tilaajana toimi Rakennusurakointi S. Tikakoski Oy. Opinnäytetyö toteutettiin tarkastelemalla rakennushankkeen suunnittelua ja johtamista koskevaa kirjallisuutta, erityisesti Rakennustuotanto-kirjasarjaa. Käytännön osuudessa käytettiin apuna opintojen aikana kertynyttä asiantuntemusta sekä omaa kokemusta rakennusalalta. Tätä asiantuntemusta peilattiin työmaakokemuksiin. Työn perusteella havaittiin, että kyseisellä työmaalla tehtäväsuunnittelu oli vähäistä. Työnjohdon vahva työkokemus oli sen sijaan tärkeä voimavara useassa tilanteessa. Toisaalta kaavoihin kangistuneet toimintatavat saattavat olla kehityksen esteenä työmaan eri toiminnoille.
Konkurssi : opas rakennusalan konkurssitilanteisiin
Rakennushankkeen aliurakat 1993 : määrä, ongelmat ja yhteistyön kehittäminen
Rakennusyrityksen aliurakkatuotannon hallintamenettelyn kehittäminen
Opinnäytetyön tarkoituksena on luoda monipuolinen ja kattava kokonaisuus työmaan tehtävistä työmaalla toimiville henkilöille. Opinnäytetyössä kuvataan tuotantojohtamisen perusasioita rakennustyömaalla. Työssä paneudutaan työnjohtajan tärkeimpiin tehtäviin, joita ovat tehtäväsuunnittelu, ajallinen suunnittelu, työ- ja ympäristöturvallisuus, aliurakkasopimusten solmiminen, kustannushallinta sekä työnjohtajana ja esimiehenä toimiminen. Esimerkkikohteena on käytetty TYKS T2 -sairaalan jatkorakentamisen EFG3-osien sisävalmistusurakkaa, jossa YIT Rakennus Oy toimii projektinjohtourakoitsijana ja jossa kirjoittaja on toiminut työnjohtajana. Tavoitteena oli saada aikaan hyödyllinen teos, josta tulevat sekä nykyiset työnjohtajat ja työmaan toimihenkilöt voivat saada uusia ajatuksia ja ideoita työnsä avuksi. Työn osa-alueita ovat tuotantosuunnittelun ja ohjauksen teoria, teorian soveltaminen käytäntöön laatoitus-, matoitus-, epoksi- sekä parkettitöissä esimerkkityömaalla. Tämän lisäksi pohditaan omia vahvuuksia ja kehittämistarpeita työnjohtajan tehtävien hallitsemisen näkökulmasta. Teoriassa käydään syvällisemmin läpi asioita, joita työnjohtaja joutuu kohtaamaan työssään päivittäin ja keskitytään asioihin, jotka opinnäytetyön kirjoittaja on kokenut välttämättömiksi ja tärkeimmiksi asioiksi tehtävissään. Teorian soveltamisen osuudessa verrataan ja pohditaan teoriassa esiin tulleita asioita työmaalla tapahtuviin toimenpiteisiin. Lähdemateriaalina työssä on käytetty Rakennustieto Oy:n julkaisemaa materiaalia, joka on tarkoitettu suoraan työmaiden käyttöön. Lisäksi on verrattu useita kirjallisuuden lähteitä, jolloin niiden luotettavuus on taattu. Myös YIT Rakennus Oy:n omien materiaalien käyttö työn apuna on ollut korvaamaton.
Toimintakäsikirja Marrak Oy:lle
Harmaa talous rakentamisessa ja keinoja sen torjumiseksi
Tämän opinnäytetyön tavoitteena on tuoda esiin puupaaluperusteisen rakennuksen anturavahvistuksen työnjohdon tehtävät saneerauskohteessa. Työssä tarkastellaan työnjohtoa ja esimiestoimintaa, tehtäväsuunnittelua, ajallista suunnittelua ja valvontaa, aliurakkasopimuksia, työ- ja ympäristöturvallisuutta sekä hankintoja ja logistiikkaa. Puupaaluperusteisen rakennuksen anturavahvistus suoritettiin työharjoittelun aikana vuonna 2013. Pääurakoitsijana oli Skanska Talonrakennus Oy, jonka palveluksessa myös työskentelin. Työ suoritettiin orsiveden laskun takia. Työn tavoitteena oli saada puupaalut jälleen orsivesipinnan alapuolelle ja estää näin puupaalujen lahoaminen sekä rakennuksen mahdollinen vajoaminen. Rakennus oli perustettu savimaalle. Opinnäytetyössä käsitellään teoriaosuus sekä suoritettava työ työnjohtajan näkökulmasta. Käytännön osiossa keskitytään työnjohtajan työtehtäviin työkohteessa. Työ saatiin tehtyä hyvin ja turvallisesti. Puupaalut jäivät jälleen orsivesipinnan alapuolelle. Opinnäytetyössä arvioidaan myös omaa osaamista ja kehittämistarpeita. Lähteinä käytetään kirjallisuutta sekä rakennusalan Ratu-kortistoa.
Itselleluovutus asuntorakentamisessa : Aliurakoiden itselleluovutusten hallinta
