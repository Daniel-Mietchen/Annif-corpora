http://www.yso.fi/onto/yso/p17695 irtosolututkimus
irtosolututkimus irtosolututkimus
"Yön valitut riskit" : tapahtuma Kansainvälisenä bioanalyytikkopäivänä kohdunkaulan syövästä ja Papa-kokeesta
Hoitotyöntekijän kulttuurinen kompetenssi gynekologisessa näytteenotossa
Papa-kokeen kertomaa : solumuutoksesta kohdunkaulan syöpään
Pleuranesteen sytosentrifugivalmisteiden ja solublokkien diagnostisten vastausten vertailu
Kliiniset oireet ja papa-löydökset endometriumsyövässä
Tiivistelmä: Työn tarkoituksena oli kuvata naisten kokemuksia hoitosuhteesta kohdunkaulan solumuutosten hoitoprosessissa siinä vaiheessa, kun naiset saivat tiedon solumuutoksesta. Opinnäytetyö liittyy Helsingin ammattikorkeakoulu Stadian ja Sanofi Pasteur MSD:n yhteistyöhankkeeseen. Tämän opinnäytetyön tavoitteena on toimia apuna naistentautien hoitotyön kehittämisessä. Aineisto kerättiin teemahaastattelemalla neljää naista, jotka olivat vastanneet hankkeessa mukana olevan hoitotyön tutkijaryhmän laatimaan lehti-ilmoitukseen. Laadullisen tutkimuksen aineisto litteroitiin tekstiksi ja analysoitiin induktiivisella sisällön analyysilla. Tulosten mukaan naiset kokivat pelkoa ja epätietoisuutta saatuaan niukkasanaisen tiedon solumuutoksista postitse kotiin. Kaikki haastatteluun osallistuneet naiset hakeutuivat internetiin saadakseen lisätietoa, mutta sieltä saatu tieto oli vain lisännyt naisten kokemaa ahdistusta. Naisilla oli tarve puhua kokemuksistaan ja peloistaan. He kaipasivat hoitosuhdetta ammattitaitoisen terveydenhuoltohenkilöstön kanssa, joka olisi voinut antaa tietoa ja tukea. Ohjeistusta tulisi kehittää kiinnittämällä huomiota ilmoitustapaan ja tiedon sisältöön. Ihanteellisempaa olisi se, että naiset pääsisivät vastaanotolle kuulemaan solumuutosvastaukset Avainsanat hoitosuhde,.
Gynekologinen irtosolunäyte : standardien mukainen näytteenotto-ohje Fimlab Laboratoriot Oy:lle
Mikä ihmeen Papa-näyte? : opaslehtinen nuorille naisille Papa-näytteestä
Näytteenotto
Gynekologinen irtosolunäyte eli papa-näyte on tutkimus, jota hyödynnetään kohdunkaulan ja runko-osan syövän sekä näiden esiasteiden diagnostiikassa ja hoidon seurannassa. Lisäksi tutkimuksella saadaan informaatiota gynekologisista tulehduksista ja voidaan arvioida potilaan hormonaalista tilannetta. Potilaasta otetaan irtosolunäyte, josta valmistetaan sivelemällä näytelasi, joka käsitellään fiksaatioaineella ja värjätään Papanicolaoun värjäyksellä. Värjäyksen jälkeen lasia voidaan tarkastella mikroskooppisesti. Bioanalyytikot ottavat papa-näytteitä ja tekevät valmistelevat työt ennen patologin lopullista lausuntoa. Heidän tehtäviinsä kuuluu myös näytteenoton yhteydessä lasien fiksointi ja laboratoriossa värjäys sekä esitarkastus. Tästä johtuen papa-näytteenottoa, sen käsittelyä ja mikroskopointia opiskellaan bioanalytiikan koulutusohjelmassa.    Opinnäytetyömme tarkoituksena oli perehtyä papa-näytteeseen, sen ottamiseen ja Bethesda 2001 -vastauskäytäntöön. Tehtävänämme oli tuottaa opintojaksojen laajuutta vastaava oppimateriaali näistä aiheista. Tavoitteenamme on edistää bioanalyytikko-opiskelijoiden oppimista luomalla mahdollisimman havainnollinen ja monipuolinen oppimateriaali, joka pitää sisällään teoriatietoa ja kuvamateriaalia. Otimme kuvia normaali- ja tulehduslöydöksistä, herpeksestä, sekä kondyloomasta ja niiden aiheuttamista solumuutoksista. Opinnäytetyömme toteutettiin toiminnallisena opinnäytetyönä.    Oppimateriaalissa käsitellään hyvän näytteenoton kriteereitä ja näytteenottotekniikoita, fiksaatiota, Papanicolaoun värjäystä, mikroskopointia, näytteen normaalisoluja ja Bethesda 2001 -vastauskäytäntöä. Oppimateriaali etenee Bethesda 2001:n mukaisia vastausmahdollisuuksia noudattaen ja sisältö on rajattu sytologian kurssin mukaan. Vastausmahdollisuuksista mukaan on otettu ei levyepiteeliatypian osalta normaalista poikkeavat mikrobit, atrofia ja sytolyysi, sekä levyepiteelisoluatypian osalta kondylooma.       Avainsanat: gynekologinen irtosolunäyte, papa-näyte, Bethesda 2001 -vastauskäytäntö, oppimateriaali  .
Gynekologisen, virtsan ja ysköksen irtosolunäytteiden mikroskopoinnin opas
Tiivistelmä.
Tiivistelmä: Gynekologisen sytologian harjoitustehtäviä : digitaalisessa oppimisympäristössä. Kliininen sytologia tarkoittaa soluoppia. Sytologinen diagnostiikka perustuu pintaepiteelistä irrotettujen solujen tutkimiseen, solut kuvaavat lähtökudoksensa tilaa. Gynekologisen irtosolunäytteen tärkein käyttöalue on kohdunkaulan syövän esiasteiden seulonta. Papa-näytteellä tarkoitetaan nykypäivänä nimenomaan kohdunkaulan syövän osoittamiseksi kehitettyä irtosolujen värjäys- ja luokitusmenetelmää. Opinnäytetyömme tarkoituksena oli tuottaa Metropolia Ammattikorkeakoulun käyttöön it-senäiseen opiskeluun soveltuvia oppimistehtäviä, jotka käsittelevät gynekologista sytologiaa. Teimme oppimistehtäväkokonaisuuden SMART Notebook™- ohjelmistolla jo olemassa oleville tehtäväpohjille. Pyrimme tekemään tehtävistä mahdollisimman monipuolisia, jotta tehtävät olisivat eri vaikeustasoisia. Gynekologinen sytologia on patologian osa-alueena varsin laaja ja moniulotteinen. Opinnäytetyössä käsittelemme koko gynekologisen sytologian laboratoriodiagnostiikan prosessia bioanalyytikon näkökulmasta. Laboratoriodiagnostiikan prosessi sisältää pre-analytiikan, näytteenoton ja laboratoriodiagnostiikan. Laboratoriodiagnostiikkaan kuuluu tulosten tulkinta, tulosten laadunarviointi, bioanalyytikon kanssakäyminen patologien ja muun laboratoriohenkilökunnan kanssa sekä ulkoisen laadunarvioinnin. Oppimateriaali sisältää paljon kuvantunnistustehtäviä gynekologisen sytologian normaaleista- ja epänormaaleista löydöksistä. Suurin osa kuvantunnistus tehtävistä on Bethesda järjestelmän mukaisia normaaleja löydöksiä, infektioita, reaktiivisia löydöksiä ja epä-normaaleja löydöksiä, kuten ASC-US, ASC-H, LSIL, HSIL ja levyepiteelikarsinooma. Tarkoituksena tehtävissä on, että opiskelija oppii tunnistamaan eri esiastemuutokset toisistaan. Tekemiämme harjoitustehtäviä testasi kliinisen histo- ja sytologian opintoja suorittava ryhmä. Harjoitustehtävien tekemisen jälkeen opiskelijat antoivat palautetta tehtävien hyödyllisyydestä opiskelussa ja tehtävien toimivuudesta. Kaiken kaikkiaan, tämän työn tarkoitus oli edistää tulevien opiskelijoiden kykyä oppia vaikeita gynekologisen sytologian käsitteitä.
Oppimateriaali gynekologisesta irtosolunäytteestä ja Bethesda 2001 -vastauskäytännöstä
Joukkotarkastuksista hyötyä syövän ehkäisyssä
Hoitosuhde kohdunkaulan solumuutosten hoitoprosessissa : “...ja semmoinen hyvin rauhoitteleva ihminen oli hoitaja...”
Tietoa papa-tutkimuksesta nuorille naisille
Gynekologinen irtosolunäyte : näytteenotto, tulkinta ja tavallisimmat tulehdusmuutokset
Kliininen sytologia : irtosolu-, harjairtosolu- ja ohutneulabiopsiatutkimukset
Vakuumiputken soveltuvuus virtsanäytteen käsittelyyn irtosolututkimuksen yhteydessä
Mitä nuoret naiset tietävät papa-näytteestä ja sen otosta?
Gynekologisen irtosolunäytteen tutkiminen
Potilasohje papa-näytteen ottamisesta Haukiputaan neuvolaan
Papanicolaou-värjäysmenetelmässä käytettävien eri värien vertailu
Kohdunkaulan syöpä on maailman toiseksi yleisin syöpä heti rintasyövän jälkeen. Sitä tutkitaan perinteisesti gynekologisella irtosolunäytteellä eli papa-näytteellä. Papa-näyte on solujen mikroskooppinen tutkimus, jolla tutkitaan vaginan ja kohdunkaulan tilaa. Suomessa kohdunkaulan syövän joukkoseulonnat aloitettiin asteittain 1960-luvun puolivälissä, mikä on vähentänyt syövän esiintymistä ja kuolemantapauksia merkitsevästi. Nykyisin ilmainen seulonta järjestetään 30-60-vuotiaille naisille viiden vuoden välein. Perusedellytys laadukkaalle irtosoludiagnostiikalle on huolellisesti otettu näyte, johon vaikuttavat näytteenottajan taidot ja oikea näytteenottotekniikka. Täten näytteenottoon tulee kiinnittää erityisesti huomiota. Papa-näytteenotto aloitetaan tarkistamalla potilaan henkilöllisyys ja varmistamalla lähetteen tiedot. Tämän jälkeen asiakasta pyydetään riisuuntumaan, jonka aikana näytteenottaja tekee esivalmisteluja. Riisuutumisen jälkeen hänet ohjataan tutkimuspöydälle ja näytteenottoalue etsitään emätintähystimellä. Tämän jälkeen otetaan kolme erillistä näytettä vaginasta, portiolta ja endoserviksestä, jotka sivellään lasille ja fiksoidaan. Näytteenoton jälkeen asiakasta kehotetaan nousemaan tutkimuspöydältä varoen, jonka jälkeen hän saa pukeutua rauhassa. Papa-näytteenottotilanne on asiakkaalle intiimi. Hän saattaa jännittää tilannetta, koska joutuu paljastamaan intiimialueensa näytteenoton aikana. Näytteenottajan tehtävänä on pyrkiä helpottamaan tilannetta ja saada asiakas tuntemaan olonsa turvalliseksi. Erilaiset asiakkaat saattavat kokea koskettamisen eri tavoin, ja näytteenottajan tulee huomioida tämä työskentelyssään ja vuorovaikutuksessaan asiakkaan kanssa. Koskettaminen tuleekin tapahtua niin, että se ei tule yllätyksenä, vaan molemmilla on siitä yhteisymmärrys. Näytteenottajan tulee myös huomioida kulttuurierot alastomuuden ja koskettamisen kokemisessa. Hyvä näytteenotto-ohje on tukena näytteenottotilanteessa ja takaa yhtenäisen ja laadukkaan näytteenoton. Tästä tarpeesta valmistettiin Fimlab Laboratoriot Oy:lle standardien mukainen näytteenotto-ohje. SFS-EN ISO 15189:n asettamat vaatimukset säätelevät työskentelyä ja käytänteitä kliinisissä laboratorioissa. Ohjeen sisältö ja muotovaatimukset pohjautuvatkin tähän standardiin sekä huolella koottuun teoriaan. Gynekologisen irtosolunäytteen näytteenotto-ohjeessa on yksityiskohtaisesti kirjoitettu eri näytteenottovaiheet ja siihen on pyritty tuomaan mahdollisuuksien mukaan ohjeita potilaan kohtaamisesta. Lisäksi siihen on laitettu muutama opinnäytetyössä oleva kuva havainnollistamaan ohjetta. Ohje on luovutettu yrityksen omaan käyttöön ja on tästä syystä salainen.
Tiivistelmä: Gynekologinen irtosolunäytteenotto asiakkaan kokemana.
Seroosisten onteloiden nesteily ja niiden sytologiset irtosolututkimukset
Tiivistelmä: Mikä ihmeen Papa-näyte?.
Virtsan irtosolututkimukset välimuotoisen epiteelin karsinooman diagnostiikassa
Gynekologinen irtosolunäytteenotto asiakkaan kokemana
Papa-näytteellä tarkoitetaan gynekologista irtosolunäytetutkimusta, joka otetaan emättimestä, kohdunnapukasta sekä kohdunkaulan kanavasta. Papa-näytettä käytetään kohdunkaulan syövän ja sen esiasteiden seulonnassa sekä ennaltaehkäisyssä. Papa-näytteestä voidaan lisäksi diagnosoida gynekologisia tulehduksia. Papa-näytteestä mahdollisesti löytyneiden syövän esiasteiden hoidolla estetään kohdunkaulan syövän syntyminen. Tämän opinnäytetyön tarkoituksena oli tehdä potilasohje papa-näytteen ottamisesta Haukiputaan terveyskeskuksen neuvolan asiakkaille. Opinnäytetyön tavoitteena oli tehdä selkeä, uusinta tutkimustietoa käyttävä sekä näyttöön perustuva potilasohjegynekologisesta irtosolunäytteestä sekä irtosolumuutosten merkityksestä. Tavoitteena oli lisäksi antaa tietoa gynekologisesta irtosolunäytteestä asiakkaalle informatiivisella potilasohjeella, jonka hoitaja voi antaa asiakkaalle vastaanottokäynnin yhteydessä. Tavoitteena oli myös, että potilasohjeesta olisi hyötyä neuvolan työntekijöille potilaiden suullisen ohjaamisen tukena. Opinnäytteen tutkimustehtävänä oli selvittää, mikä gynekologinen irtosolunäyte on, miten irtosolunäyte otetaan, mikä on irtosolunäytteen merkitys ja millainen on hyvä potilasohje. Potilasohje työstettiin tutkimustuloksiin perustuvan näytön ja kirjallisuuden pohjalta. Potilasohjetta kehitettiin työstämisvaiheessa Haukiputaan terveyskeskuksen neuvolan henkilökunnalta saatujen palautteiden perusteella. Lopullisesta potilasohjeesta pyydettiin palautetta kahdelta Haukiputaan neuvolan hoitajalta sekä kahdelta maallikolta. Opinnäytetyön tuloksena syntyi tuotekehityksenä potilasohje papa-näytteestä. Palautteen perusteella sekä neuvolan työntekijät sekä maallikot pitivät potilasohjetta selkeänä ja helposti ymmärrettävänä. Opinnäytetyön yhteistyökumppanina toimi Haukiputaan terveyskeskuksen neuvola. Opinnäytetyön jatkotutkimusaiheena voitaisiin tutkia, lisääkö kirjallisten potilasohjeiden käyttäminen osana ohjaamista naisten osallistumisprosenttia vapaaehtoisiin papa-näytteen joukkoseulontoihin. Tutkimuksessa voitaisiin hyödyntää tilastotietojen lisäksi myös hoitohenkilökunnan kokemuksia sekä asiakkaiden kokemuksia kirjallisen potilasohjeen vaikuttavuudesta.
Opinnäytetyön lähtökohtana oli selkeän, suomenkielisen ja värivalokuvia sisältävän oppimateriaalin tarve sekä kiinnostus aiheeseen. Opinnäytetyön tarkoitus oli luoda selkeä opetus- ja oppimateriaali lähinnä bioanalyytikko-opiskelijoille. Opinnäytetyö sisältää teoriatietoa seroosisista onteloista, effuusioista, irtosolunäytteenotosta ja - käsittelystä, värjäyksestä sekä laadusta. Se sisältää myös kuvamateriaalia onteloiden solujen morfologista muutoksista normaalista pahanlaatuiseen eri sairauksien yhteydessä. Kuvamateriaalin tarkoitus oli tuoda esille solun morfologiassa tapahtuvat muutokset tietyissä sairaustiloissa ja selkeyttää havaitsemaan normaali solulöydös pahanlaatuisista solumuutoksista. Oppimateriaalin tavoitteena oli tarjota luotettavaa, kiinnostavaa ja hyödyllistä tietoa bioanalyytikko-opiskelijoille ja asiasta kiinnostuneille sytologian osalta.    Elimistön seroosiset eli nesteiset ontelot ovat keuhkoja ympäröivä keuhkopussi eli pleuraontelo, vatsa- eli peritoneaaliontelo, sydänpussi eli perikardiumontelo ja kivespussi eli scrotom. Ontelot muodostuvat kahdesta kalvosta, joiden väliin jää normaalisti vähän nestettä. Ylimääräisen nesteen muodostuminen seroosiseen onteloon on aina patologinen ilmiö. Seroosista nestettä voidaan tutkia sytologisella irtosolututkimuksella, jossa kiinnitetään huomiota nesteen ulkonäköön, sen sisältämiin soluihin ja niiden morfologiaan. Sytologisen tutkimuksen tärkein indikaatio on metastaattisen tai primaarisen malignin eli pahanlaatuisen kasvaimen toteaminen ja erotusdiagnostiikka. Lisäksi tutkimuksen avulla saadaan tietoa myös hyvänlaatuisista kasvaimista ja tulehduksista.    Sytologisen irtosolututkimusprosessin eteneminen käsiteltiin preanalyytisen, analyyttisen ja postanalyyttisen vaiheiden mukaisesti. Menetelmän haittapuolia ovat väärät negatiiviset ja väärät positiiviset tulokset sekä epävarmat tulkinnat. Siksi onkin eettisesti tärkeää, että laboratoriovastaukset ovat aina luotettavia. Luotettavuuteen vaikuttavat näytteenotto- ja käsittelytekniikka, preparaatin valmistusmenetelmä, värjäyksen laatu sekä esitarkastajan ja patologin kokemus. Papanicolaou värjäyksellä saadaan soluorganellit näkyviin ja siten mahdollistetaan niiden mikroskooppinen tarkastelu. Värjäys tuo esille etenkin solujen tumien rakenteen ja siksi värjäysmenetelmä sopii hyvin syöpädiagnostiikkaan.    Opinnäytetyö sisältää vain osa bioanalyytikkokoulutuksen kliinisen sytologian opintojakson sisällöstä. Siksi oppimateriaalia jatkossa voisi tuottaa kliinisen sytologian muista osa-alueista esimerkiksi ohutneulabiopsiasta, hengityselinten ja virtsan irtosolututkimuksista.                     Asiasanat: Sytologinen irtosolututkimus, seroosiset ontelot, effuusiot, Papanico-laounvärjäys ja-luokat.
Gynekologiset irtosolumuutokset : Potilasohje Kuopion yliopistollisen sairaalan naistentautien poliklinikalle
Digitaalinen oppimateriaali gynekologisten irtosolujen maligniin viittaavista atypioista
Ensimmäinen gynekologinen tutkimus
Bakteerivaginoosi-, hiiva- ja trichomonas- diagnostiikan vertailua puoliautomatisoidulla Papnet-menetelmällä ja manuaalisella valomikroskopialla
Asiakaspalautelomake : gynekologiseen irtosoluseulontaan
Gynekologisen sytologian harjoitustehtäviä : digitaalisessa oppimisympäristössä
Kuvallinen opetusmateriaali gynekologisen irtosolunäytteen levyepiteelimuutoksista ja muutoksiin vaikuttavista tekijöistä
Sytologisen kondyloomadiagnoosin vastaavuus histologisessa tutkimuksessa
Tiivistelmä: Kuvallinen opetusmateriaali gynekologisen irtosolunäytteen levyepiteelimuutoksista ja muutoksiin vaikuttavista tekijöistä. Gynekologisen irtosolunäytteen avulla voidaan tutkia kohdunkaulan syöpää ja sen esiasteita. Gynekologisten irtosolunäytteiden solumorfologian perustella arvioidaan, onko kyse tulehduksesta, hyvänlaatuisesta muutoksesta vai pahanlaatuisesta muutoksesta. Gynekologisten irtosolunäytteiden yleisin indikaatio on malignin kasvaimen epäily. Tämän opinnäytetyön tarkoituksena oli luoda mahdollisimman kattava ja selkeä kuvitettu opaskirja normaaleista ja epänormaaleista levyepiteelisolulöydöksistä gynekologisissa irtosolunäytteissä ja muutoksiin vaikuttavista tekijöistä. Kuvitettu opaskirja on tehty HUS-LAB/patologian ja genetiikan vastuualueen henkilökunnan ja Metropolia Ammattikorkea-koulun opiskelijoiden käyttöön. Siitä on todennäköisesti hyötyä myös muille aiheesta kiin-nostuneille. Opinnäytetyö toteutettiin toiminnallisena opinnäytetyönä. Toimeksiantajana toimi HUSLAB Hyvinkään sairaalan patologian laboratorio. Työ sisältää tuotoksena tehdyn kuvakirjan. Työ toteutettiin ottamalla valokuvia gynekologisten irtosolunäytteiden solumorfologiasta ja yhdistämällä ne teoriatiedon kanssa kuvitetuksi opaskirjaksi. Kuvitettu opaskirja rajattiin käsittelemään ainoastaan gynekologisen irtosolunäytteen levyepiteelisolumuutoksia ja muutoksiin vaikuttavia tekijöitä ja niiden normaaleja solukuvia. Työn jatkokehitysmahdollisuutena on kuvitetun opaskirjan laajentaminen käsittelemään myös gynekologisen irtosolunäytteen lieriöepiteeliä.
Keski-ikäisten naisten arviointeja kohdunkaulan syövän joukkotarkastuksista
Laadukas asiakaspalvelu papanäytteenotossa
