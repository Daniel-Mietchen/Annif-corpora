http://www.yso.fi/onto/yso/p22144 energiatodistukset
energiatodistukset energiatodistukset
Pientalon rakennussuunnitelmat
Tässä opinnäytetyössä tutkittiin kiinteistöjen energiansäästöratkaisuja ja niillä saatavia taloudellisia hyötyjä. Pääpainotus oli kiinteistöjen ilmanvaihto- ja valaisinjärjestelmissä sekä toisaalta niiden suunnittelulähtökohdissa. Energiakartoitus ja säästölaskelmat tehtiin Joensuussa Pilkontie 2:ssa sijaitsevasta liikekiinteistöstä. Kiinteistö soveltui hyvin käytännön tarkastelukohteeksi ikänsä vuoksi (rakennettu v. 1975). Aluksi työssä käytiin läpi yleisimpien ilmanvaihtojärjestelmien rakenteet ja niihin liittyvät sähkölaitteistot sekä omana osa-alueenaan valaisinjärjestelmät. Käytännön energiakartoitus ja analysointi tehtiin Pilkontie 2:n kiinteistön ulkovalaistuksesta ja ilmanvaihtokojeesta TK-3. Energiakartoitus rajattiin näihin kahteen, koska niissä oli havaittavissa merkittävää energiansäästöpotentiaalia. Kiinteistön muutkin osat kuitenkin kartoitettiin mahdollisia jatkotutkimuksia varten. Tulosten perusteella kiinteistön omistaja voi saada merkittäviä taloudellisia säästöjä lämmitys- ja sähköenergiakuluissa oikein toteutetuilla LVIS-järjestelmillä. Vaikka kiinteistön energiasaneerauksesta tulee investointikuluja, peittää saatu energiansäästö ne muutamassa vuodessa. Ei ole mitään laskennallista tai järkevää perustetta, miksi saneerausta ei kannattaisi tehdä vanhempiin kiinteistöihin.
Energiataseen laskenta rakennesuunnittelijan näkökulmasta
E-luvun laskenta pientaloissa
Talo Uusitalo : peruskorjaus- ja muutossuunnitelma
Taloteknisten ratkaisujen vaikutus energialuokkaan
Pientalon rakennussuunnittelu A-energialuokkaan
Pientalon suunnittelu ja energiatehokkuuden tutkiminen
Tässä opinnäytetyössä selvitettiin Längelmäellä sijaitsevan Majatalo Villasen energiatehokkuuden parantamista. Opinnäytetyössä selvitettiin energiaremontin mahdollisuutta kolmella eri tavalla: parantamalla rakennusosien U-arvoa, vähentämällä rakennuksen standardikäytön mukaista energian kulutusta ja laskemalla rakennukselle ominainen E-luku. Opinnäyteyön tarkoituksena oli lisäksi selvittää, voidaanko kohteeseen hankkia sähkön tilalle muuta lämmitysmuotoa lämpimän käyttöveden lämmittämiseen.    Opinnäytetyön tuloksena saatiin tietoa, miten energiatehokkuutta voidaan parantaa kohteessa. Kohteen ulkoseinien, alapohjan ja yläpohjan lisäeristäminen ei ole kannattavaa pitkien takaisinmaksuaikojen vuoksi. Sen sijaan ikkunoiden ja ovien uusiminen on kannattavaa ja niillä saataisiin energiankulutuksessa säästöjä. E-luku oli kohteessa suuri, ja sitä saataisiin pienemmäksi vaihtamalla ikkunat ja ulko-ovet, käyttämällä eri lämmitysmuotoa kuin öljy sekä lisäksi asentamalla ilmalämpöpumppu ja lämmöntalteenotto. Käyttöveden lämmittämiseen kannattava ratkaisu on hankkia aurinkokeräin.    Tällä hetkellä kannattavimmat investoinnit ovat ikkunoiden ja ovien vaihtaminen. Tulevaisuudessa työtä voidaan hyödyntää remonttien suunnittelussa. Tulevaisuudessa voidaan myös tutkia tarkemmin uuden lämmitysmuodon hankkimista, sillä nyt asiaa tutkittiin vain vähän. Ilmanvaihto kannattaa tulevaisuudessa vaihtaa koneelliseksi, lämmön talteenotolla varustetuksi järjestelmäksi sisäolosuhteiden ja rakennuksen E-luvun parantamisen vuoksi.    Asiasanat: energiatehokkuus, lisäeristys, energiatodistus.
Energiatehokas päiväkoti Kankaanpäähän
Tässä opinnäytetyössä oli kaksi tavoitetta. Päätavoitteena oli löytää suunniteltavalle omakotitalolle A-energialuokkaan oikeuttavat rakenteet ja talotekniset järjestelmät. Tutustua energialuokan selvittämiseksi vaadittaviin laskentamenetelmiin. Toisena tavoitteena oli suunnitella energiatehokas omakotitalo voimassa olevilla energiamääräyksillä ja laskea rakennukselle sen energian kulutusta kuvaava E-luku kahta verkkosovellusta hyödyntäen.
Energiatodistuksen laskentaohjelma
Rakennuksen energiankulutuksen laskentaan soveltuvan Excel-pohjaisen laskentatyökalun laatiminen
Kiinteistö Oy Vieremän Hakatalojen Myllyjärventie 9:n ja Yrjöläntie 6:n kuntoarvio, PTS ja energiatodistukset
Pientalon päiväkirja : rakentamisen ja korjaamisen seuranta, rakennuksen käyttö- ja huoltokirja : omakotitalot, kesämökit, vapaa-ajan asunnot
Tiivistelmä: Insinöörityössä tutkittiin Malminkaari 21:n vuotuista energiankulutusta toteutuneiden kulutuksien perusteella, minkä perusteella laadittiin energiatodistus. Työssä tutkittiin myös kiinteistösähkön määrittämistä energiatodistuksessa. Tavoitteena insinöörityössä oli laatia kiinteistölle energiatodistus ja tutkia kiinteistösähkön sisältöä ja sen määrittämiseen vaadittavia tietoja, kun laaditaan energiatodistusta olemassa olevalle kiinteistölle. Energiatehokkuusluvun määrittämiseksi tässä työssä käytettiin menetelmänä toteutunutta energiankulutusta, jota käytetään laadittaessa olemassa olevalle kiinteistölle energiatodistusta. Tarkastelussa käytettiin vuoden 2007 kulutustietoja. Kulutustietojen määrittämisen apuvälineenä käytettiin kiinteistössä olevaa kulutusseurantaohjelmaa. Energiatodistuksen määrittäminen on varsin haastava työ, koska laskentatapoja on yhtä monta kuin on tekijöitä. Kiinteistön vuotuinen energiatehokkuusluku voi vaihdella suuresti riippuen siitä,minkälaisia laskentamenetelmiä tai miten Suomen rakentamismääräyskokoelman osan D5 Rakennuksen energiankulutuksen ja lämmitystehontarpeen laskenta antamia valmiita kertoimia käytetään laskennassa. Kohteena ollut kiinteistö sai energialuokan C, mikä on hyvä saavutus kun energiatodistuksen arvosteluluokat ovat A (hyvä) - G (heikko).
Olemassa olevan pientalon energiatodistus
Energiatodistus nostaa hien kiinteistönvälittäjän otsalle
Kokemuksia suuren asuinrakennuksen energiatodistuksen laadinnasta Fivaldi-kiinteistöhallintaohjelmalla
Tämän opinnäytetyön tavoitteena oli luoda työkalut, joilla insinööritoimisto Airlon voi tarjota ja toteuttaa energiakatselmuksia sekä tehdä energiatodistuksia ja - selvityksiä. Työssä käytiin myös läpi energiamääräykset sekä energiakatselmusohjeet ja luotiin toimintatavat energiapalveluita varten Työssä tehtiin lähtötietolomakkeet energiatodistusten laadintaa varten sekä energiakatselmusraporttipohja. Lomakkeet tehtiin tekstimuodossa, jotta niitä olisi helppo käyttää toimistossa ja myös asiakkaat osaisivat täyttää ne oikein. Työkalujen avulla energiatodistusten ja - selvitysten teko on helppoa. Energia-katselmusraporttipohja helpottaa katselmoijan työtä niin, ettei raporttia tarvitse kirjoittaa aina uudestaan.
Opinnäytetyön aiheena oli toteuttaa omakotitalon sekä autotallin lupa-asiakirjat tarvittavine rakennus- ja rakennesuunnitelmineen. Lisäksi projektiin kuului työmaa-aikainen valvonta, joka jatkuu kyseistä työtä kirjoittaessa aina loppuvuoteen 2012 asti. Projektin päätavoitteena oli suunnitella toimiva ja käytännöllinen kokonaisuus uudistettuja määräyksiä noudattaen. Rakennus rakennetaan Paraisten kaupunkiin, Nauvon kuntaan. Rakennuslupa kohteelle haettiin alkuvuodesta 2011 ja rakennesuunnittelu aloitettiin heti tämän jälkeen. Kohteen piirrokset ovat tehty AutoCAD 2012 ohjelmalla ja rakenteiden mitoituksessa on käytetty hyväksi Finnwood 2.3 puurakenteiden mitoitusohjelmaa sekä D.O.F tech Oy:n mitoitusohjelmia. Opinnäytetyön lopputuloksena oli kohteen rakennuslupa vaadittavine rakennus- ja rakennesuunnitelmineen sekä tasauslaskelma ja energiatodistus. Rakennustyöt aloitettiin vuoden 2011 huhtikuussa ja kohteen vastaanotto on suunnitelmien mukaan loppuvuodesta 2012.
Rakennuksen energiatehokkuuden parantamisen opas
Hyvä talo : rakennetaan energiatehokas pientalo
Tämä opinnäytetyö käsittelee rakennuksen energiatehokkuutta rakennuksen suunnittelun ja käytön kannalta sekä perehtyy energiatehokkaan rakentamisen määritelmään. Lisäksi esitellään keinoja, joilla rakennuksen energiatehokkuuteen voidaan vaikuttaa. Työssä perehdytään lakiin sekä ympäristöministeriön asetukseen rakennuksen energiatodistuksesta, jotka tulivat voimaan hieman yli vuosi sitten, ja käsitellään niiden pääkohdat. Tässä työssä esitellään myös erilaiset energiatodistustyypit ja niiden antamisen perusteet. Työssä perehdytään rakennuksen energiatehokkuusluvun laskentaan lain edellyttämän menetelmän mukaisesti sekä esimerkkikohteen avulla. Esimerkkikohde on vuonna 1968 valmistunut kolmikerroksinen asuinkerrostalo, jossa on neljä porrashuonetta. Laskenta on suoritettu isännöitsijäntodistuksen osana annettavan energiatodistuksen edellyttämällä tavalla.    Opinnäytetyö sisältää lisäksi osion, jossa käsitellään energiatodistuksesta saatua palautetta. Palaute on koottu Rakennuslehden ja Suomen Kiinteistöliiton yhdessä teettämän kyselyn vastausten pohjalta. Kyselyyn vastasi yhteensä lähes 2 000 asunto-osakeyhtiön hallituksen puheenjohtajaa ja isännöitsijää.
Energiatodistus ja käyttöönottokokemuksia
Rakennusten energiaselvitys ja tarkastelujen laskentaohjelma
Energiatehokkuusluku eräissä myymälärakennuksissa
Energiataloudellinen selvitys
Pienten asuinrakennusten energiatehokkuusluvun vertailu
Taloyhtiön energiakirja
Vuotoilma on vähiten tunnettu lämmöntarpeen tekijä, mutta nykyään silläkin on jo merkittävä tekijä kun puhutaan rakennuksien energiatehokkuudesta. Energiatehokkuus on muuten noussut polttavaksi puheenaiheeksi koko Euroopassa uuden direktiivin myötä. Suomessa tähän on reagoitu lakimuutoksin ja niiden myötä rakennusten energiatodistukset ovat tulossa pakollisiksi kaikkiin rakennuksiin. Energiatodistuksessa rakennuksen energialuokan määrää E-luku, joka on käytännössä monen tekijän yhteissumma. Tähän yhteissummaan kuuluvat johtumisesta aiheutuvan lämpöenergiantarpeen lisäksi vuotoilman, ilmanvaihdon, kuluttajalaitteiden, valaistuksen ja käyttöveden lämmittämisen energian tarpeet vuodessa. Tämä kokonaisenergioiden summa jaetaan vielä rakennuksen lämmitetyllä pinta-alalla, niin saadaan E-luvun yksiköksi kWh/m²*a. E-luku ja energialuokitus eivät kuitenkaan ole ainoat hyödyt, minkä takia energiatodistuksia rakennuksille tehdään. Energiatodistuksella saadaan kartoitettua rakennuksen energian kulutukselliset heikkoudet, jotka voidaan jatkossa korjata. Vuotoilmaa kuvataan nykyään parhaiten vuotoilmaluvulla q50 ja sen yksikkö on m³/(h*m²). Vuotoilmaa ei voida rakennuksista koskaan poistaa, mutta sen muuttaminen mahdollisimman pieneksi ja vaihtaminen hallituksi ilmanvaihdoksi on mahdollista. Vuotoilman yhden kokonaisyksikön osuus kokonaisenergian tarpeesta on yleisien kokemusten perusteella n. 4 % ja mentäessä lähemmäksi nollaenergiarakennuksia sen osuus luonnollisesti kasvaa. Vuotoilman määrittämiseksi on keksitty tiiveysmittaukset, joiden tarkoituksena on selvittää rakennuksen vuotoilmaluku. Tiiveysmittauksissa rakennukseen luodaan vuoroin keinotekoinen ali- ja ylipaine ovipuhaltimen avulla. Mittausten tuloksena saadaan rakennuksen vuotoilmaluku q50. Energiatodistusta laskettaessa on käytettävä vuotoilmalukua 4 m³/(h*m²), ellei rakennukselle ole suoritettu tiiveysmittauksia. Tämän opinnäytetyön tarkoituksena onkin selvittää kuinka tiiveysmittaukset suoritaan ja kuinka paljon tiiveysmittauksesta saadaan hyötyä pientalon energiatodistukseen.
Asunnon myyntiä varten tarvittavat asiakirjat ja energiatodistuksen vaikutus ostajaan
Säätöjärjestelmät ja energiansäästö
Kiinteistön teknisen huollon käsikirja
Yritystoiminnan laajentaminen energiatodistusten laatimiseen
Omakotitalon energiatehokkuuden parantaminen rakenteellisilla muutoksilla
Loimaan kaupungin kiinteistönhoidon mitoitus
Rakennuksen energiatodistus: ET-luvusta E-lukuun
Olemassa olevan kiinteistön energiatodistus
Pientalon lämmitysjärjestelmän elinkaarikustannukset
Perustalosta passiivitaloksi : puutalokympin projekti
Kerrostalon energiatehokkuuden parantaminen
Tämän työn tavoitteena oli kiinteistönhoitotöiden mitoitus Loimaan kaupungissa. Mitoitusta Loimaa tarvitsee saadakseen tietoonsa kiinteistönhoitotöiden määrän ja siihen tarvittavat resurssit.  Loimaa sijaitsee Varsinais-Suomessa, siellä on asukkaita noin 17 000 ja pinta-ala on 852 km2.  Kiinteistö on maaomistuksen yksikkö, johon kuuluu rajoiltaan määrätyt maa-alueet ainesosineen. Kiinteistönhoito ja kunnossapito kuuluvat isompaan kokonaisuuteen, jota kutsutaan kiinteistön ylläpidoksi. Kunnossapito on kaikkien niiden teknisten, hallinnollisten ja johtamiseen liittyvien toimenpiteiden kokonaisuus, joiden tarkoituksena on säilyttää kiinteistö suunnilleen sellaisena kuin se valmistuessaan oli. Kiinteistönhoidolla tarkoitetaan kiinteistön ylläpitoon kuuluvaa säännöllistä toimintaa, jolla halutaan pitää kiinteistön olosuhteet tietyllä tasolla.  Perusvaatimukset kiinteistönhoidolle asettavat rakennuksessa olevat tekniset laitteet ja järjestelmät, kiinteistön tilat, niiden kunto ja käyttötarkoitus. Myös käyttäjien tarpeet tulisi ottaa huomioon. Puitteet kiinteistönhoidolle luodaan jo rakennuksen ja piha-alueiden suunnitteluvaiheessa.  Kiinteistönhoitotöiden mitoitusjärjestelmän avulla on mahdollista laskea työntekijän vuotuinen työmäärä. Tämä helpottaa jakamaan kiinteistöt tasaisemmin kiinteistönhoitajien kesken, koska nähdään, kuinka paljon niissä kuluu aikaa vuodessa.  Tulokseksi saatiin, että Loimaan kiinteistöhoitotehtävien henkilötarve on 26,41 henkilöä. Omien kiinteistönhoitajien tekemän työn tulokseksi saatiin 18,03 henkilöä.
Tämän opinnäytetyön tarkoituksena oli tehdä pientalohankkeen luovutusasiakirjat, jälkilaskenta ja määrittää rakennuksen arvo sekä selvittää ilmanvuotoluku. Luovutusasiakirjat koostuivat energiaselvityksestä ja -todistuksesta sekä rakennuksen käyttö- ja huolto-ohjeesta. Jälkilaskennassa selvitettiin hankkeen aiheuttamat materiaalikustannukset. Työssä oli tavoitteena myös määrittää rakennukselle arvo. Työn tuloksena saatiin laadittua rakennushankkeen materiaalikustannuksista Talo 80 -nimikkeistön mukaisesti jäsennelty tilasto. Rakennuksessa suoritettiin ilmatiiviysmittaus ja siitä saatua hyvää tulosta voitiin käyttää myös energiatodistuksen ja -selvityksen laatimisessa, jotka täytyi päivittää ajantasaisiksi ennen rakennuksen käyttöönottoa. Rakennuksen käyttö- ja huolto ohjeesta saatiin hyvin jäsennelty ja helppokäyttöinen kokonaisuus, joka opastaa rakennuksen käyttäjiä sen käytössä ja kunnossapitotoimenpiteissä. Rakennuksen arvo määritettiin kolmella eri menetelmällä: verotusarvon avulla, kustannusarvomenetelmällä sekä kauppa-arvomenetelmällä.
Vanhan talon energiatehokkuuden parantaminen
Tutkimus uusien omakotitalojen energiankulutuksesta
Pientalon energiatodistuksen laadinta ja vertailu
Omakotitalon energiaselvitys : Energiatodistus ja E-luku
Suuri talokirja : oman talon käsikirja
Lämmityksen energiatehokkuus
Asuinkiinteistöjen energiatalous ja ylläpito Siikalatvan kunnassa
Opinnäytetyössä perehdyttiin kuntoarvion tekemiseen ja saamaan asiakkaalle tiedot mahdollisista korjaustarpeista sekä myyntiä varten tarvittavat dokumentit. Kuntoarvion tekemisen lisäksi työssä perehdyttiin energiatodistukseen ja laskettiin kohteena olevan pientalon energialuokka. Tavoitteeksi voitaisiin laskea myös kuntoarvion ja energiatodistuksen valmistumisen ajoissa. Opinnäytetyön tarkoituksena oli laatia kuntoarvio olemassa olevalle kohteelle tulevan myynnin helpottamiseksi. Kuntoarvion lisäksi opinnäytetyössä tehtiin energiatodistukset käyttäen virallista sekä Oulun ammattikorkeakoulun korjauskohteille kehittämää energiatodistuspohjaa. Opinnäytetyössä keskityttiin kuntoarvion ja energiatodistusten tekemiseen ja kehittämiseen sekä pientalon energiatehokkuuteen. Opinnäytetyössä kerättiin aluksi tarvittavat tiedot kohteena olevasta pientalosta ja sen toimintatavoista. Kohteesta hankittiin rakenne- ja pohjapiirustukset, tiedot käytössä olevista lämmitys- ja ilmanvaihtojärjestelmistä sekä sähkön ja veden vuosikulutukset. Lähtötietojen hankkimisen jälkeen laadittiin kuntoarvio aistinvaraisesti ja rakenteita rikkomatta. Kuntoarviossa tarkastettiin esimerkiksi kunnallistekniikka, perustukset, julkisivut, vesikatto ja asuintilat. Energiatodistus laadittiin kuntoarvioraportin kirjaamisen jälkeen vertailun vuoksi kahdella eri energiatodistuspohjalla. Lisäksi työssä tarkasteltiin asiakkaiden sähkönkäyttötottumuksia Motivan Tee se itse -kotikatselmuksen avulla. Kuntoarvioraportissa selvisi, että talo oli päällisin puolin hyvässä kunnossa. Pieniä korjauskohteita ja kulumisen jälkiä löytyi, mutta mitään kiireellistä korjausta ei ole tarvetta tehdä. Virallisella energiatodistuksella pientalon energialuokitukseksi saatiin D.
Pientalon tiiveysmittauksen hyödyntäminen energiatodistuksessa
Pientalorakentajan energiaopas
Tiivistelmä: Energiatodistus ja käyttöönottokokemuksia.
Olemassa olevien liike- ja toimistorakennusten energiatodistuksen laadintaprosessi
Vuoden 2010 alusta rakennusten lämmöneristysvaatimuksia tiukennettiin. Opinnäytetyössä on tarkasteltu miten lämmöneristysvaatimusten tiukentuminen on vaikuttanut rakennusten energiatehokkuuteen ja millä tarkkuudella energiatodistukset on täytetty ja miten nämä seikat ovat vaikuttaneet rakennuksen energiatehokkuuteen. Tarkastelun pohjana on käytetty vuosien 2009 ja 2010 Kontiolahden kunnan rakennuslupamenettelyn yhteydessä jätettyjen uusien pientalojen energiatodistuksia. Energiatehokkuus lasketaan Suomen Rakentamismääräyskokoelman osan D5 mukaan. Energiatodistusten tarkastelun perusteella uuden pientalon laskennalliseen energiankulutukseen, energiatehokkuuslukuun, vaikuttavat moninaiset seikat. Merkittävämmin laskennan tuloksiin vaikuttavat mm. rakenteiden lämmönläpäisykertoimet, rakennuksen koko, ilmanpitävyys, lämmönjakotapa ja lämmön talteenoton vuosihyötysuhde. Energiatodistusten laskennassa on käytetty apuna Jidea Oy:n JCAD JET laskentatyökalua ja saatuja energiatehokkuuslukuja on verrattu rakennusluvan yhteydessä jätettyyn energiatodistukseen. Tarkastelun pohjalta lämmöneristysmääräysten muutoksella on saavutettu energiatehokkaampia rakennuksia. Laskentaan tarvittavien lähtötietojen puuttuminen ja virheelliset tiedot aiheuttivat suuria yksittäisiä eroavaisuuksia. Rakentamalla talot energiatehokkaaksi on keino vähentää energiankulutusta ja siitä syntyviä hiilidioksidipäästöjä sekä hillitä ilmastonmuutosta. Energiankulutuksen laskeminen on kuitenkin monivaiheinen prosessi, joten sen selkeyttäminen helpottaisi energiatodistuksen täyttöä ja laskennan tuloksen olisivat yhtenäisiä.
Rakennusten energiatodistus : loppuraportti
Energiaselvitys ja lämmitysjärjestelmän valinta
Tämän opinnäytetyön tarkoituksena oli selvittää, mistä erot pientalojen energiatodistusten laskennallisten ja toteutuneiden kulutusten välillä syntyvät. Opinnäytetyö on jatkoa Arvo Lukkosen opinnäytetyölle ”Energiatodistuksen käyttö pientalojen energiatehokkuuden vertailussa”. Tässä opinnäytetyössä tarkasteltiin aiemmassa opinnäytetyössä käytettyjä kohteita ja analysoitiin erojen syitä tarkastelemalla pientalojen sähkönkulutuksia ja asukkaiden käyttötottumuksia sekä laskentasuureiden oikeellisuutta. Toteutuneet ja laskennalliset sähkönkulutukset erosivat merkittävästi toisistaan. Käyttötottumukset vaikuttivat erojen syntyyn, mutta toteutuneet kulutukset olivat lähes aina yli laskennallisen kulutuksen. Lisäksi kohteissa, joissa lämmitys oli toteutettu puulämmitteisellä takalla, toteutuneet sähkönkulutukset olivat jopa nelinkertaiset laskennallisiin kulutuksiin verrattuna. Lisäksi huomattiin, että rakennuksen kylmäsiltojen laskeminen arvioimalla antoi kaikille mukana olleille kohteille paremman e-luvun kuin mitatuilla pituuksilla laskettu e-luku. Energiatodistuksen laskentaa ja siinä käytettäviä laskentamenetelmiä tulee vielä kehittää, jotta laskennalliset arvot saataisiin paremmin vastaamaan toteutuneita kulutuksia. Asukkaiden käyttötottumukset voitaisiin paremmin ottaa huomioon laskelmissa, samoin kuin rakennuksen ulkopuolella rakennukseen kiinteästi liittyvät erillislämmitykset, kuten sulanapitokaapelit tai poreammeet.
Tähän opinnäytetyöhön on kerätty pientalorakentajalle olennaista tietoa omakotitaloprojektin aloittamisesta. Työssä on tuotu esille kattava kokonaisuus rakennushankkeen aloittamisen toimenpiteistä. Työn lähtökohtana oli selkeyttää pientalorakentajalle asioita, joita talonrakentamisen käynnistämisessä tulee usein esille. Myös rakennusalan ammattilainen voi käyttää tämän työn sisältöä rakennusprojektin alkuvaiheessa. Työssä esitellään rakennushankkeeseen ryhtyvälle taloprojektin monimuotoisuutta, ja se auttaa sisäistämään suunnittelun vaiheita sekä toimenpiteitä ennen varsinaista rakentamisen aloittamista. Työssä on tontin hankintaan ja viranomaismääräyksiin liittyviä asioita. Tietoa on kerätty puolueettomalta kannalta ja pientalorakentamisen toteutustapoja on esitelty eri kokemusten perusteella. Niin sanottu kertarakentaja saa hyödyllisistä tietoa miettiessään tapaa, jolla unelma omasta talosta parhaiten toteutuisi. Työ sisältää myös viranomaisohjeita ja -määräyksiä sekä suunnitteluun liittyviä esimerkkejä.
Energiatodistus isännöitsijätodistuksen liitteenä
Rakennusten energiatodistus uudistuu
Energiatodistus energiatehokkuuden ohjausvälineenä
Hirsitalomallin ja sen muunnoksien suunnittelu : Finnlamelli Oy
Rakennusten energiatehokkuusvaatimusten soveltaminen sähköjärjestelmissä
Vapaa-ajan asunnon suunnittelu Hiekkasärkän Viitapakkojen loma-asuntoalueelle
Energiatodistus insinööritoimiston liiketoimintana
Olemassa olevan pientalon energiatehokkuuden parantaminen
Tiivistelmä: Opinnäytetyössä on tarkasteltu sähkösuunnittelun kannalta energiatehokkaassa toimitilarakentamisessa huomioitavia suunnittelutavoitteita eri ympäristöluokitusjärjestelmien vaatimusten  pohjalta. Lähtökohtana toimi tarve selvittää rakennusten energiatehokkuuteen ja  sähköenergian mittauksiin liittyvät uudistuneet lait ja määräykset sekä ympäristöluokitusjärjestelmien  vaatimukset. Työssä on perehdytty lakeihin ja määräyksiin, jotka ohjaavat energiatehokkaan rakennuksen  sähkö- ja tietoteknisten järjestelmien suunnittelua. Tärkeänä osana oli selvittää vuonna  2012 uudistuneet rakentamismääräykset energiatehokkuudesta. Rakennuksen energiatehokkuuteen vaikuttavia suunnitteluratkaisuja on käsitelty sekä energiankulutuksen todentamiseen  tarvittavien sähköenergian mittausjärjestelmien periaatteita kuvattu. Työssä on tutkittu niin kansallisia kuin kansainvälisiä sekä pakollisia että vapaaehtoisia  ympäristöluokitusjärjestelmiä. Pakollisen energiatodistuksen uudistukset ja uuden suomalaisen  ympäristöluokitusjärjestelmän luokitusperiaatteet on selvitetty sekä yleisimpien kansainvälisten ympäristösertifikaattien vaatimuksia sekä niiden vaikutuksia suunnitteluratkaisuihin on tutkittu. Suunnitteluratkaisuihin vaikuttavia ympäristöluokitusjärjestelmien vaatimuksia sekä energian mittausjärjestelmien suunnittelun haasteita ja tavoitteita on havainnollistettu esimerkkikohteen avulla. Esimerkkikohteena toimi Keilaranta Tower -hanke, jolle on asetettu ympäristötavoitteita. Työn lopputuloksena on saatu ohjeisto, johon on kerätty oleellinen tieto energiatehokkaan rakennuksen sähkösuunnittelua ohjaavista laeista, määräyksistä ja ympäristöluokitusjärjestelmistä.
Tiivistelmä: Energiatehokkuusluku eräissä myymälärakennuksissa. Opinnäytetyön tavoitteena oli selvittää energiatehokkuusluku eräissä pääkaupunkiseudulla sijaitsevissa myymälärakennuksissa. Kirjallisuuskatsauksessa selvitettiin rakennusten energian kulutusta ja hinnan kehitystä sekä taustaa energiatodistukselle. Kenttätutkimuksessa määritettiin energiatodistus e@e (exellence@energy) -energiapalveluohjelman avulla kahdessa myymälärakennuksessa. Energiatehokkuusluvun määrittämisen lisäksi pohdittiin erilaisia energiasäästökeinoja myymälärakennuksissa. Energiatehokkuusluvun tarkan määrittämisen keskeinen ongelma on se, ettei vanhemmissa rakennuksissa yleensä ole erillistä kiinteistö- ja jäähdytyssähkön eikä lämpimän käyttöveden mittausta. Suomen rakentamiskokoelma osa D5 antaa ohjearvoja kiinteistö- ja jäähdytyssähköenergian sekä lämpimän käyttöveden energian arvioimiseen. Ohjeen mukaan rakennuksen energiatehokkuusluokka on G, jos rakennuksen energiakulutusta ei voida luotettavasti määrittää. Tämän vuoksi rakennuksessa tulisi aina olla erillinen kiinteistö- ja jäähdytyssähkön sekä lämpimän käyttöveden mittaus. Tutkimukseen valittujen 19 myymälärakennuksen energiatehokkuusluvuksi määritettiin luokka D, joka vastaa liikerakennusten keskimääräistä energiatehokkuuslukua. Tutkimuskohteissa, joissa oli erillinen kiinteistösähkömittaus, energiatehokkuusluvuksi määritettiin luokka B. Laskennan oletuksena oli, ettei kiinteistösähkömittaukseen sisältynyt rakennusten kiinteän valaistuksen sähkönkulutusta. Kenttätutkimuksessa havaittiin, että keskeisiä energiansäästökeinoja myymälärakennuksissa ovat huonelämpötilojen alentaminen käyttötarkoituksen mukaisiin ohjearvoihin, taloteknisten laitteiden aikaohjelmien säännöllinen tarkastaminen ja päivittäminen vastaamaan rakennusten käyttöä ja vesikalusteiden virtaamien säännöllinen tarkastaminen ja säätö. Rakennusten huoltohenkilöstön energiansäästöön tähtäävä koulutus saattaisi tuoda merkittäviä säästöjä rakennusten lämmitys-, jäähdytys- ja sähköenergian kulutuksessa. Myymäläkiinteistöissä tulisi tehdä pitkän tähtäimen suunnitelma (PTS) ja suunnitelman korjaukset tulisi myös toteuttaa suunnitelman mukaisessa aikataulussa.
Energiatodistus paljastaa syöpöt pytingit
Omakotitalon rakennussuunnittelu ja energialaskenta
Energiamääräysten soveltaminen korjausrakentamisessa
Kiinteistöjen energiansäästömahdollisuudet ilmanvaihdon ja valaistuksen osa-alueilla
Sähkö-/lämmityssaneeraus
Opinnäytetyönä oli yksikerroksisen omakotitalon rakennus- ja rakennesuunnittelu sekä energiatodistuksen laatiminen. Talo suunniteltiin Kustaviin Kivimaan kylässä sijaitsevalle tontille, joka sijaitsee kaava-alueella. Tontin pinta-ala on noin 1000 neliömetriä. Omakotitalo mitoitettiin pienen perheen tarpeita vastaavaksi. Tarkoituksena oli tavoitella loma-asuntomaista asumista omakotitalossa lähellä merta. Lisäksi tarkoituksena oli, että toinen makuuhuone voi toimia tarvittaessa myös toimistohuoneena. Opinnäytetyö sisältää liitteinä energiatodistuksen, lämpöhäviön tasauslaskelman, pääpiirustukset ja rakennekuvat. Kantavien rakenteiden mitoituksessa käytettiin apuna mitoitusohjelmia ja niiden tulokset ovat liitteissä. Tuulijäykisteet mitoitettiin taulukkomitoituksella.
Uusiutuvien lähienergioiden käyttö rakennuksissa
Opinnäytetyön aiheena oli vuonna 1863 rakennetun hirsirunkoisen maatilan päärakennuksen peruskorjaussuunnitelma, kuistin muutostyö sekä muutostyöstä  tehtävä kustannussuunnitelma. Kohde sijaitsee Tarvasjoella Euran kylässä. Kohteesta olivat säilyneet vanhat arkkitehtikuvat, joiden perusteella tehtiin uudet arkkitehti- ja rakennekuvat, sekä energiatodistuksen ja kuistin muutostyöstä suuntaa antavan kustannusarvion. Kuntokartoitusta tehtäessä rakennus oli suhteellisen hyvässä kunnossa ottaen  huomioon rakennuksen asumattomuudesta johtuvien rakenteellisten vikojen syntymisen. Joissain rakenteissa oli muutamia korjauksia vaativia kohtia, jotka eivät varsinaisesti johtuneet huonosta rakentamisesta vaan epätietoisuudesta ja  rakennusmateriaalien käyttöiän saavuttamisesta. Peruskorjaussuunnitelman tavoitteena oli saada rakennuksesta nykyajan energia vaatimukset täyttävä, niin hyvin kuin se on mahdollista kuitenkaan tuhoamatta vanhojen rakenteiden rakennusperintöä. Muutostyön tavoitteena oli saada rakennuksesta nykyajan asumisviihtyvyyksien vaatimukset täyttävä, ottaen huomioon rakennuksen rakentamisajankohdan mukaiset julkisivut ja niiden ulkonäölliset vaatimukset. Opinnäytetyön apuvälineinä on käytetty Autocad-piirustusohjelmaa, Finnwoodmitoitusohjelmaa sekä muita työn tekemiseen tarvittavia välineitä. Työn tuloksena oli saada työn tilaajalle selkeät ja helposti toteutettavat  peruskorjaus- ja muutostyö suunnitelmat, suuntaa antava kustannuslaskelma ja nykyisin joka rakennuskohteesta vaadittava energiatodistus.
Rakennuksen energiatehokkuuden parantaminen
Kiinteistön laskennallisen energiatehokkuuden vertailu
Tämän opinnäytetyön tarkoituksena oli laatia pientalon energiatodistus ennen ja jälkeen siihen suunniteltuja, rakennuksen energiatehokkuuteen vaikuttavia korjauksia. Vuonna 1931 valmistunutta 2 kerroksista kellarillista pientaloa on saneerattu vuosien aikana ja opinnäytetyössä on tarkoitus arvioida energiatodistuksen avulla tulevan saneerauksien hyötyä nykytilanteeseen verrattuna. Kohteeseen on suunnitteilla julkisivusaneeraus ja yläpohjan lisälämmöneristys, joka on vertailukohteena alkuperäiseen tilanteeseen. Laskettujen E-lukujen ja niiden pohjalta määräytyvien energiatehokkuusluokkien perusteella julkisivusaneerauksen merkitys rakennuksen energiatehokkuuteen ei ole tässä kohteessa kovin suuri. Korjaus on kuitenkin hyödyllinen parantuvan asumismukavuuden ja samalla alenevien lämmityskustannusten kautta. Asumismukavuus ei useinkaan ole konkreettisesti rahassa mitattavissa. Saneerauksien kannattavuuksien arviointi pelkän energiatodistuksen avulla on perin hankalaa. Energiakorjausten takaisinmaksuajat on syytä laskea reaalikulutuksen ja arvioidun lämmityskustannuksen alenemisen mukaan. Rakennukselle laskettu E-luku ei aina kuvaa kovin hyvin rakennuksen todellista energiankulutusta. Energiatodistus ja rakennuksen E-luku ovatkin parhaimmillaan verrattaessa eri rakennusten energiatehokkuutta toisiinsa.
Pientalon kuntotarkastuksen kehittäminen
Toimitilakiinteistöille suunnatut energiasertifikaatit ja energiatodistus
Energiatodistuksen laatiminen opetusrakennukselle
Kokonaisten rakennusten energiamallintaminen kuukausi- ja tuntitasolla
Pientalon energiatalous
Uusi laki rakennuksen energiatodistuksesta 50/2013 tuli voimaan 1.6.2013 ja on siitä asti ollut energiatodistuksen taustalla tärkein laki. Energian kokonaiskulutuksesta 40 % kuluu rakennuksissa. Säädöksillä edistetään tavoitteita energiatehokkuuden parantamisessa. Tämän opinnäytetyön aiheena on laskea pientalon energialuku uusien määräysten mukaan rakentamismääräyskokoelman D5- ja D3-ohjeiden mukaan. Työ aloitettiin laatimalla Excel-taulukkolaskentaohjelmalla laskentapohja pientalon energialuvun määrittämiseen. Aluksi esitetään kohteen perustiedot ja laskennan lähtöarvot, joiden jälkeen esitetään laskennan vaiheet rakennusmääräyskokoelman D5 ja D3 mukaan. E-luku laskettiin suoralle sähkölämmitykselle, kaukolämmölle ja maalämmölle. Lisäksi kokeiltiin ilmavuotoluvun sekä ikkunoiden ja ovien U-arvojen vaikutusta E-lukuun. Lopuksi arvioitiin saatuja tuloksia. Energiamuotojen kertoimilla laskettujen tulosten perusteella voidaan todeta, että suorasähkölämmitystä ei suositella yksinään lämmitysmuodoksi tulevaisuudessa. Kaukolämpö ja uusiutuvat polttoaineet ovat hyviä lämmitys ratkaisuja.
Ympäristöministeriön uudistama energiatodistus
Tiivistelmä.
Taloyhtiön energiatodistus : mitä, miten milloin?
Energiaselvitys osana pientalojen kuntotarkastusta
Erillisen energiatodistuksen laadinta vanhaan omakotitaloon
Lapijoen päiväkodin energiaselvitys
Kiinteistön asiakirjaopas
Tiivistelmä: Rakennusten energiaselvitys ja tarkastelujen laskentaohjelma. Opinnäytetyön tavoitteena oli laatia Helsingin kaupungin rakennusvalvontavirastolle ja sen asiakkaille laskentaohjelma, jolla voi suorittaa kaikki rakennusluvan hakemisen yhteydessä vaadittavaan energiaselvitykseen kuuluvat tarkastelut RakMk:n D5-menetelmällä. Työssä syvennyttiin rakennusten energiatehokkuusvaatimuksiin ja laskennalliseen mallintamiseen asetusten edellyttämien tarkastelujen mukaisesti. Laskentaohjelmaan laadittiin laskentatyökalu, jolla on mahdollista vertailla rakennusosien ja ilmanvaihdon lämmöntalteenoton ominaisuuksien muutosten vaikutusta rakennuksen energiatehokkuuteen. Laskentaohjelma julkaistiin marraskuussa 2009 Helsingin kaupungin rakennusvalvontaviraston internetsivuilla, mistä viraston asiakkaat voivat sen vapaasti ladata käyttöönsä. Laskentaohjelma suorittaa energiaselvityksen tarkastelut asetusten vaatimusten mukaisesti. Laskentaohjelma ja sen dokumentit antavat energiaselvityksen laatijoille esimerkin tasosta, jolla viranomainen edellyttää energiaselvityksen tarkastelut esitettäviksi. Laskentaohjelmaa voidaan hyödyntää rakennusvalvontaviraston henkilöstön sekä rakennusten suunnittelijoiden, rakennuttajien ja muiden rakentamisessa mukana olevien tahojen koulutuksessa rakennusten energiatehokkuuteen ja energiaselvityksen laadintaan liittyen. Laskentaohjelmalla voidaan mallintaa rakentamisen aikaisten valintojen merkitystä rakennusten energiatehokkuuteen.
Uusien energiamääräysten vaikutus kerrostalossa
Automaattinen huoltomies : energiatehokkuuden lisääminen rakennuksissa
Ensimmäiset energiatodistuksen tekijät markkinoille
Energiatehokkuus pientalorakentamisessa
Sähköenergian mittaukset energiatehokkaassa toimitilarakentamisessa
Käyttöohjeen laatiminen rakennussimulointiohjelmaan
Tiivistelmä
Tiivistelmä:.
Pientalojen energiankulutuksen erot laskennallisen ja toteutuneen kulutuksen välillä
Opinnäytetyö on laadittu pirkanmaalaiselle insinööritoimistolle. Kehittämistyön tavoitteena oli luoda olemassa olevan pientalon energiatodistuksen laadintaa tukeva työohje, tilauslomake sekä tuleville asiakkaille toimitettava saateviesti. Luotujen dokumenttien on tarkoitus tehostaa toimeksiantajan palveluliiketoimintaa ja auttaa uusien työntekijöiden perehdyttämistä pientalon energiatodistuksen laadintaan tulevaisuudessa.     Tässä raportissa selostetaan Euroopan unionin jäsenmaita koskevat rakennusten energiatehokkuustavoitteet sekä energiatodistusten kysynnän taustalla vaikuttava lainsäädäntö. Toimeksiantajalle kehitetty aineisto luotiin 1.6.2013 voimaan astuvan lain ja sitä täydentävän asetuksen vaatimusten mukaisesti.     Kehitystyö perustuu uudisrakennusten energiatodistusten laadintatyöstä saatuun koke-mukseen. Olemassa olevien rakennusten energiatodistukset tullaan laatimaan lakimuutoksen astuttua voimaan samalla periaatteella ja laskentasäännöillä kuin uudisrakennusten. Aihetta käsittelevää kirjallista lähdemateriaalia ei ole saatavilla, mikä johtunee olemassa olevien pientalojen energiatodistuksen vapaaehtoisuudesta.
Paritalon kunnossapitosuunnitelma ja energiaselvitys
Energiatodistuksen hyödyntäminen asunto- ja asuinkiinteistökaupassa
Ajoneuvohallin rakennus- ja rakennesuunnittelu
Pientalon rakennus-, rakenne- ja elementtisuunnittelu Limingan Vaattasenkankaalle
Insinööritoimiston energiapalveluiden kehityshanke
