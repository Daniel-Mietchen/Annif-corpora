http://www.yso.fi/onto/yso/p21602 angiologia
angiologia angiologia verisuonioppi
Yleisangiologian osaston ja neurokirurgisen vuodeosaston välinen yhteistyö
Perehdytysopas koronaariangiografiasta kardiologisen toimenpideyksikön uudelle työntekijälle
Tämä opinnäytetyö on tehty kardiologisen toimenpideyksikön pyynnöstä. Opinnäytetyön tarkoituksena oli tehdä perehdytysopas koronaariangiografiatutkimuksesta eli sepelvaltimoiden varjoainekuvauksesta kardiologisen toimenpideyksikön uudelle työntekijälle. Opinnäytetyön tehtävinä oli selvittää, mitä on hoito ja hoitotyö koronaariangiografiassa sekä mitä on perehdyttäminen ja millainen on perehdytysopas. Opinnäytetyön menetelmä oli tuotokseen painottuva. Opinnäytetyö on yksiosainen ja tuotos eli perehdytyskansio on sen liitteenä. Työn teoreettiset lähtökohdat ovat sepelvaltimotauti, koronaariangiografia, pallolaajennus ja perehdytys. Raporttiosa sisältää teoreettista tietoa työn lähtökohdista. Koronaariangiografia on yksi sepelvaltimotaudin tutkimusmuoto ja sen perusteella voidaan päättää, miten mahdolliset tukokset sepelvaltimoissa hoidetaan. Koronaariangiografiaa voidaan usein suoraan jatkaa pallolaajennukseksi, jolla tukokset sepelvaltimoissa voidaan avata. Tuotoksessa on tietoa sairaanhoitajien toimenkuvista koronaariangiografiatutkimuksessa, yleistä tietoa koronaariangiografiasta ja pallolaajennuksesta sekä yksityiskohtaista tietoa tutkimuksen vaiheista. Perehdytysoppaan asiat on esitelty potilaan tutkimuspäivän kulun mukaan; mitä tapahtuu ennen tutkimusta, tutkimuksen aikana ja tutkimuksen jälkeen. Tuotos sisältää myös valokuvia tutkimuksen vaiheista. Opinnäytetyön tavoitteena on perehdytysoppaan avulla tukea kardiologisen toimenpideyksikön uuden työntekijän valmiutta työskennellä koronaariangiografiassa ja siten parantaa hoitotyön laatua ja potilaiden turvallisuutta. Tavoitteena oli myös saada itselle tietotaitoa ja valmiutta sairaanhoitajana toimimiseen. Kehittämisehdotuksia on tutkimussairaanhoitajien kokemusten kartoittaminen perehdytyksestä, potilaiden mielipidekysely hoidon laadusta sekä perehdytysoppaiden tekeminen muista kardiologisessa yksikössä tehtävistä toimenpiteistä ja tutkimuksista.
Tiivistelmä.
Angiogeneesi ja kasvutekijät
