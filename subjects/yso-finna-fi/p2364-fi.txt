http://www.yso.fi/onto/yso/p2364 suuhygienistit
suuhygienistit suuhygienistit
Suuhygienistin ammatillinen osaaminen
Tiivistelmä: Tämä opinnäytetyö oli osa hanketta, jonka tarkoituksena oli kehittää eri kulttuuritaustaisten asiakkaiden suun omahoitoa tukevia sähköisiä terveysneuvontapalveluja. Tavoitteena oli tuottaa palvelut Metropolian Ammattikorkeakoulun suunhoidon opetusklinikan www-sivuille. Palvelut sisältävät muun muassa tietoja suunhoidon opetusklinikan toiminnasta, suun omahoito-ohjeita, monikielisen suun terveyden sanastopankin ja terveysneuvontapuhelimen.    Työn tarkoitus oli tuottaa keskustelufoorumi edellä mainituille suunhoidon opetusklinikan verkkosivuille. Tavoitteena oli tuottaa toimiva verkkomuotoinen palvelu, joka kehittäisi suun omahoidon neuvontapalveluja ajanmukaisemmiksi.    Keskustelufoorumin suunnittelun lähtökohtana oli näyttöön perustuva tieto toiminnassa olevista koti- ja ulkomaisista verkkomuotoisista terveyspalveluista. Terveyspalveluita arvioitiin verkkopalvelun laatukriteereiden mukaisesti. Benchmarkingmenetelmän avulla kartoitettiin sivustojen vahvuuksia ja kehittämistä vaativia ominaisuuksia ja tämän tiedon pohjalta muodostettiin keskustelufoorumin rakenne.    Keskustelufoorumin pilotointi toteutettiin yhteistyössä Luksian, Länsi-Uudenmaan ammat-tiopiston maahanmuuttajaopiskelijoiden ja suomen kielen opettajien kanssa. Opiskelijoita pyydettiin esittämään kysymyksiä suun omahoitoon liittyvistä asioista, jotka muodostivat kuvauksen yleisimmin kysytyistä kysymyksistä. Pilotointia laajennettiin Metropolia Ammattikorkeakoulun muille opiskelijoille. Maahanmuuttajaopiskelijoiden kysymykset liittyivät hampaiden reikiintymiseen ja vihlomiseen. Metropolian opiskelijat olivat enemmän kiinnostuneita valkaisusta ja värjäytymien poistosta.    Keskustelufoorumi toimii niin, että asiakas voi lähettää sinne kysymyksen suun omahoidosta. Kysymykseen vastaa suuhygienistiopiskelija, joka lähettää vastauksen asiakkaan sähköpostiin. Keskustelufoorumi toimii aluksi vai suomen kielellä.    Kehittämisehdotuksena on suun omahoidon keskustelufoorumin toiminnan laajentaminen ja palvelun tuottaminen useammalla kielellä. Näin palvelu tukisi monipuolisemmin eri kulttuuritaustaisten asiakkaiden suun omahoitoa. Keskustelufoorumin ylläpitäminen tulee olemaan osa suuhygienistin terveysneuvonnan osaamisvaatimuksia suunhoidon opetusklinikalla.
Naisen suunterveys raskauden aikana
Suuhygienisti- ja hammaslääkäriopiskelijoiden yhteisöllisen asiantuntijuuden kehittyminen tiimityön avulla
Suuhygienistin työnkuvan muuttuminen suun terveydenhuollossa tapahtuneiden muutosten myötä Itä-Suomessa
Tiivistelmä.
Digitaalinen potilasopas Ogelin Hammaslääkärit Oy:lle
Tämän kehittämishankkeen tarkoituksena oli luoda Helsingin yliopistollisen keskussairaalan sairaanhoitoalueen sairaaloissa toimiville suuhygienisteille osaamisvaatimuskuvaus välineeksi osaamisen johtamiseen. Osaaminen rakentuu aina siinä tilanteessa, jossa yksilö toimii ja se koostuu  työntekijältä  työssä vaadittavista ominaisuuksista. Ammatillisen osaamisen ylläpitäminen ja kehittäminen on tulevaisuudessa eräs työpaikkojen kriittisistä menestystekijöistä. Osaamisen kehittäminen on koko työyhteisön keskeinen tehtävä alkaen perehdyttämisestä aina työuran loppuun. Kehittämistyö on toteutettu projektina, johon sisältyi suuhygienistien osaamisvaatimuksia koskevan tiedon kartoittaminen. Tiedon keruussa on käytetty ns. strukturoitua kompetenssimallia. Osaamisvaatimuksia koskevaa dokumentoitua tietoa koottiin suuhygienistikoulutuksen opetussuunnitelmasta ja Helsingin yliopistollisen keskussairaalan sairaanhoitoalueen sairaanhoitajien AURA-ammattiuramallista. Osaamisvaatimuksia koskevaa kokemusperäistä asiantuntijatietoa koottiin projektiryhmän jäseninä toimineilta HUS organisaation sairaaloissa työskenteleviltä 18 suuhygienistiltä. Kyseinen aineisto koottiin soveltamalla delfi-tekniikkaa ja fokusryhmähaastattelua. Aineistot analysoitiin sisällönanalyysia soveltaen. Kartoituksen tuloksena suuhygienistien toteuttaman hoitotyön osa-alueiksi nousivat asiakaskeskeisyys erikoissairaanhoidossa, terveysalan yhteinen osaaminen, tulevaisuusosaaminen, auttaminen, terveydenedistäminen ja hoito-ohjelmien hallinta suuhygienistin itsenäisessä työssä, potilaan hoidon/tilan seuranta, suun terveydenhoitotyön ympäristö, opettaminen ja ohjaaminen sekä organisaatioon ja työrooliin liittyvät taidot. Osaamisvaatimuskuvaukset tarjoavat suuhygienisteille itselleen sekä esimiehille mahdollisuuden osaamistarpeiden systemaattiseen arviointiin muun muassa, perehdytysohjelman luomisessa, työhön perehtymisessä,  kehityskeskustelujen yhteydessä sekä täydennyskoulutuksen järjestämisessä.
Ravinnon merkitys nuoren suun terveydelle : motivoiva terveyskeskustelu simulaatio-oppimisympäristössä
Ohjausmenetelmiä suuhygienistin suun terveysneuvontaan
LM-Aktivaattorin kontrolli oikomishoidon prosessissa : työohje suuhygienistille
Näkyvät tatuoinnit ja lävistykset hammashoitohenkilökunnalla : Kyselytutkimus hammashoitohenkilökunnalle
Työhyvinvointi suuhygienistin työssä  : kyselytutkimus työssäkäyville suuhygienisteille
Suuhygienistin kokemuksia ammattipätevyydestä suun terveydentilan selvityksessä
Suuhygienisti suusyöpää sairastavan potilaan moniammatillisessa hoitotiimissä
Suun terveydenhoidon asiakkaan ahdistuksen ja pelon tunnistaminen ja lievittäminen vuorovaikutustilanteessa : kyselytutkimus suuhygienistiopiskelijoille koulutuksesta saaduista tiedoista ja taidoista
Parodontiitin vaikutus yleisterveyteen : tuotoksena lehtiartikkeli
Transnationaalinen osaaminen suun terveydenhoitotyössä
Lasten suun terveyden edistäminen : Hesburgerin Lastenklubilehden puuhasivut
Suuhygienistin rooli lähihoitajaopiskelijan työssäoppimisen ohjauksessa
Suusiivous : www-sivut odottavan perheen ja 0-3-vuotiaan lapsen suun terveyden edistämiseen
Purentakiskohoidot : Projektityönä laadittu opas suuhygienistille
Solunsalpaajahoitoa saavien lasten suunhoito : Suomen yliopistollisissa sairaaloissa hoitohenkilökunnan kuvaamana
Riihimäen Hammaspalvelun asiakkaiden kokemukset hoidosta, ohjauksesta ja palvelusta
Suun omahoidon keskustelufoorumi : sähköinen terveyspalvelu
Palvelutalon asukkaan hyvä suunhoito. Osio 6: hammashoitopalvelut, niiden sisältö ja saatavuus
Tiivistelmä: Suuhygienisti- ja hammaslääkäriopiskelijoiden yhteisöllisen asiantuntijuuden kehittyminen koulutuksen aikana.
Hyvän hoidon toteutuminen suun terveydenhuollossa : syyhygienistiopiskelijat oman toimintansa arvioijina
Opitaan uutta - iloitaan onnistumisesta : puheenjohtajan palsta
Löytääkö opiskelija paikkansa -kohtaako työ tekijänsä : selvitys tiettyjen tehyläisten ammattiryhmien koulutus- ja työvoimatilanteesta
Näkövammainen suuhygienistin asiakkaana : Projektityönä laadittu opas suuhygienisteille
Työhyvinvointi suuhygienistin työssä : Kyselytutkimus työssäkäyville suuhygienisteille
Miten hampaat pysyvät terveinä : terveystiedon oppimateriaalia kulttuurinmukaiseen suun terveydenhoitotyöhön
Palvelutalon asukkaan hyvä suunhoito : vanhuksen yleissairauksien ja suun terveyden vastavuoroinen yhteys
Suuhygienistiopiskelijoiden osaaminen tyypin 2 diabeteksen ohjauksessa
Opetusmateriaalia suuhygienistin tutkinto-ohjelman opiskelijoille simulaatiotyöskentelyyn : väliaikaisen täytteen valmistaminen
Näkyvät tatuoinnit ja lävistykset hammashoitohenkilökunnalla : kyselytutkimus hammashoitohenkilökunnalle
Tutkimuksen tarkoituksena oli selvittää suuhygienistiopiskelijoiden toteuttaman hoidon sisältämää vuorovaikutusta ja sen käytännön toteutumista asiakastyössä. Tutkimuksessa selvitettiin myös suuhygienistiopiskelijoiden omia käsityksiä vuorovaikutuksestaan. Tutkimusongelmat olivat: 1. Minkälaisia käsityksiä suuhygienistiopiskelijoilla on omasta vuorovaikutuksestaan asiakastyössä? 2. Miten vuorovaikutus toteutuu suuhygienistiopiskelijoiden toteuttamassa asiakastyössä? Tutkimus toteutettiin Turun ammattikorkeakoulun terveyden ja hyvinvoinnin yksikössä opiskelijoiden terveyspalvelutoiminnassa. Tutkimukseen osallistui kolme suuhygienistiopiskelijaa. Tutkimusmenetelmänä käytettiin observointia ja haastattelua ja tutkimus oli tyypiltään kvalitatiivinen. Observoinnilla pyrittiin selvittämään suuhygienistiopiskelijoiden ja asiakkaiden vuorovaikutuksen toteutumista aidossa hoitotilanteessa. Apuna käytettiin havainnointilomaketta. Haastattelua käytettiin menetelmänä selvitettäessä suuhygienistiopiskelijoiden käsityksiä omasta vuorovaikutuksestaan observoidussa hoitotilanteessa ja hoitotilanteissa yleensä. Tutkimustuloksista ilmeni, että vuorovaikutus toteutui erilailla kaikissa observoiduissa hoitotilanteissa. Suuhygienistiopiskelijoiden oma vuorovaikutuksen arviointi oli hankalaa, mutta opiskelijoiden käsitykset vuorovaikutuksestaan olivat realistisia. Oman vuorovaikutuksen arvioinneissa vahvuudet ja kehittämistarpeet liittyivät pääosin opiskelijoiden omiin persoonallisiin piirteisiin. Vuorovaikutuksen toteutuminen hoitotilanteissa oli melko asiantuntija keskeistä. Erityisesti se ilmeni siten, ettei asiakasta varsinaisesti otettu mukaan oman hoitonsa suunnitteluun tai toteutukseen. Lisäksi hoitotilanteiden yksilöllisessä toteuttamisessa löytyi vielä kehittämisen varaa. Kaikista vuorovaikutustilanteissa löytyi kuitenkin myös asiakaskeskeisiä piirteitä.
Suuhygienisti terveyden edistäjänä + video: Suuhygienisti ihmisenä ja ammattilaisena
Suun terveydenhuollon toimintaympäristön muutoksia ja heijastuksia suuhygienistikoulutukseen, oppimisympäristöön sekä tutkimus- ja kehittämistoimintaan
Motivoiva toimintatapa suuhygienistin työssä : motivoiva suuhygienisti -opetusmateriaali Savonia-ammattikorkeakoulun suuhygienistin tutkinto-ohjelmalle
Tiivistelmä: Maahanmuuttajaäiti neuvolan asiakkaana, -haasteita suunterveydenhoitotyöhön.
Tiivistelmä: Tutkimukset osoittavat, että maahanmuuttajat ja etniset vähemmistöryhmät ovat alttiita suun terveydentilan heikkenemiselle ja he tarvitsevat enemmän ohjausta suun omahoidossa. Kansainvälistyvässä yhteiskunnassa terveysneuvontapalvelujen tarjoaminen kaikille on tärkeää yhdenvertaisuuden edistämiseksi. Tämä vaatii hoitohenkilökunnalta kulttuurisensitiivistä eli kulttuurit huomioon ottavaa osaamista. Erityisesti haaste koskee suuhygienistejä, joiden ydintehtävä on väestön terveyden edistäminen ja suun omahoidon ohjaaminen.    Tämän opinnäytetyön tarkoituksena oli kehittää sähköisiä terveysneuvontapalveluja tarjoava toimintamalli Metropolia Ammattikorkeakoulun suunhoidon opetusklinikalle tukemaan erikulttuuritaustaisten asiakkaiden suun omahoitoa. Tavoitteena oli opetusklinikan verkkosivujen päivittäminen ja valikoidun oppimateriaalin tuominen sivuille sekä keskustelufoorumin ja terveysneuvontapuhelimen toiminnan suunnittelu. Verkkosivujen suunnittelussa ja sinne liitettyjen opetusmateriaalien valinnassa hyödynnettiin terveysaineiston laatukriteerejä. Oppimistavoitteena oli suuhygienistien osaamisen vahvistuminen kulttuurinmukaisessa suun terveydenhoitotyössä ja kehittämistehtävissä yhteistyössä työelämän kanssa.    Työ oli luonteeltaan toiminnallinen opinnäytetyö, jossa yhtenä keskeisenä menetelmänä olivat yhteiskehittelytilaisuudet. Niissä kehitettiin yhdessä työelämän asiantuntijoiden ja kulttuuritulkkeina toimivien erikulttuuritaustaisten suuhygienistiopiskelijoiden kanssa sähköisten terveyspalvelujen toimintamallia. Toiminta vahvisti suuhygienistiopiskelijoiden asiantuntijuutta kulttuurisensitiivisessä suun terveydenhoitotyössä ja tuotti hyödyllistä tietoa toimintamallin suunnitteluun. Toimintamallia pilotoitiin yhteistyössä Luksian, Länsi-Uudenmaan aikuisopiston maahanmuuttajaopiskelijoiden kanssa. Pilotointi vahvisti näyttöön perustuvan tiedon, että tämän kaltaisille terveysneuvontapalveluille on kysyntää. Tutkimukset osoittavat, että ihmiset käyttävät enenevässä määrin internetiä ja sieltä löytyvää terveystietoa.    Aiheesta kirjoitettiin artikkeli alan ammattilehteen. Artikkelin tarkoituksena on herättää mielenkiintoa monikulttuurisuutta kohtaan suun terveydenhoidon ammattilaisten keskuudessa. Ehdotamme jatkohankkeeksi tuotetun toimintamallin kehittämistä edelleen jotta mahdollisimman moni hyötyisi terveysneuvontapalveluista.
Maahanmuuttajaäiti neuvolan asiakkaana : haasteita suun terveydenhoitotyöhön
Toimintamalli kuivasuisen asiakkaan hoitoon terveyspalvelutoiminta Studentaliin
Suuhygienisteillä ilmenevät tuki- ja liikuntaelimistön terveysongelmat sekä niiden ennaltaehkäisy : Kyselytutkimus suuhygienisteille
Erikulttuuritaustaisten asiakkaiden suun omahoitoa tukevien sähköisten terveysneuvontapalvelujen kehittäminen
Tartuntavaarallinen potilas yksityissektorilla työskentelevän suuhygienistin vastaanotolla : Avoin kyselytutkimus yksityisvastaanotolla työskentelevien suuhygienistien valmiuksista sekä suhtautumisesta tartuntavaarallisen potilaan hoitoon
Hammashoitopelko aikuisten kokemana
Parodontologisen hoidon potilaan ja suuhygienistiopiskelijan välinen keskustelu ja yhteistyö : potilaiden ajatuksia ja mielipiteitä
Suuhygienistin ja koululaisen vuorovaikutus ravitsemuskeskustelussa
Tiivistelmä: Riihimäen Hammaspalvelun asiakkaiden kokemukset hoidosta, ohjauksesta ja palvelusta. Opinnäytetyön tarkoituksena oli kuvata Riihimäen Hammaspalvelun asiakkaiden kokemuksia hoidosta, ohjauksesta ja palvelusta. Tavoitteena oli saada arvokasta tietoa Riihimäen Hammaspalvelun asiakkaiden kokemuksista ja näin auttaa Riihimäen Hammaspalvelua kehittämään palveluitaan entistä asiakaslähtöisempään suuntaan.  Tutkimus on tehty laadullisesti. Tutkimusaineisto kerättiin teemahaastatteluna. Teemahaastattelut toteutettiin yksilöhaastatteluina.Tutkimusaineisto analysoitiin käyttämällä sisällönanalyysiä. Tutkimustulosten perusteella voidaan todeta, että asiakkaat saivat Riihimäen Hammaspalvelussa hyvän suunhoitotyö kokemuksen. Hyvässä suunhoitotyön kokemuksessa huomioitiin hammashoitopelko, potilaan oireisiin reagoitiin, kipua hoidettiin ja potilaasta huolehdittiin hoidon aikana. Suunterveysneuvonnassa potilaan suun terveydentilasta kerrottiin, hoidon toteutumisesta tiedotettiin ja hoito-ohjeistusta annettiin. Asiakkaat kokivat saaneensa hyvää palvelua, laskutus oli pääasiallisesti sujuvaa, henkilökunta herätti luottamusta, hammashoitoa suositeltiin toisille ja hammashoitola oli eri tekijöiden vuoksi valittu. Hoitoympäristö koettiin viihtyisäksi ja hammashoitola turvalliseksi. Hoitoaikoihin oltiin tyytyväisiä. Kehittymiskohteiksi nousivat odotustilan henkilökunnan läsnäolo, viestintä ja asiakkaan huomioiminen, hammashoitotuotteiden myynti, nettisivujen kehittäminen ja suomenkielen tärkeys hammashoidossa. Johtopäätöksenä voidaan todeta, että asiakkaan kokonaisvaltainen huomiointi on tärkeää. Viestintään, huomioimiseen ja henkilökunnan läsnäoloon on kiinnitettävä enemmän huomiota vastaanoton odotustilassa. Viestintään on hyvä panostaa myös internet sivuilla. Asiakkaan toiveet on hyvä huomioida, jotta hoito on mahdollisimman asiakaslähtöistä.
Tiivistelmä: Palvelutalon asukkaan hyvä suunhoito, Vanhuksen yleissairauksien ja suun terveyden vastavuoroinen yhteys.
Suuhygienisti- ja hammaslääkäriopiskelijoiden yhteisöllisen asiantuntijuuden kehittyminen koulutuksen aikana
Lääkehoidon suunnitelma Studentaliin
Terveyden edistäminen ja Terveys 2015 -kansanterveysohjelma suuhygienistin työssä
Peloton hammashoitola : hoitoympäristön mahdollisuudet pelkäävän potilaan hoidossa
Opetusmateriaalia suuhygienistin tutkinto-ohjelmaan : kiinteän oikomiskojeen valmistus
Suuhygienistien vuorovaikutustaidot aggressiivisen potilaan kohtaamisessa
Suuhygienistien kokema työpaikkaväkivalta : kyselytutkimus Suomen Suuhygienistiliitto ry:hyn kuuluvien suuhygienistien kokemasta työpaikkaväkivallasta potilaiden taholta
Tiivistelmä: Palvelutalon asukkaan hyvä suunhoito, Osio 2: Vanhusten tyypillisimmät suun sairaudet ja suun kuivuus.
Palvelutalon asukkaan hyvä suunhoito : Osio 5: Vanhuksen päivittäinen suun terveydenhoito
Kolmitasokuvantaminen : uutta vastuuta suuhygienistille
Purentakiskohoidot : projektityönä laadittu opas suuhygienistille
Tiivistelmä: Tämä opinnäytetyö on osana suurempaa opinnäytehanketta, jonka tarkoituksena on eri - kulttuuritaustaisten asiakkaiden suun omahoitoa tukevien sähköisten terveysneuvontapalveluiden kehittäminen Metropolia Ammattikorkeakoulun Suunhoidon Opetusklinikalla. Opinnäytetyön tarkoituksena oli kehittää toimintamalli suun terveydenhoidon puhelinneuvontaan. Tavoitteena oli 1) kuvata näyttöön perustuva tieto puhelinneuvontapalvelujen vaatimuksista, 2) organisoida suun terveydenhoidon puhelinneuvontapalvelu suunhoidon opetusklinikalle ja 3) testata suuhygienistiopiskelijoiden soveltuvuutta alansa asiantuntijoina toimimiseen puhe-linneuvontapalvelussa ilman kasvotusten tapahtuvaa hoitotilannetta.    Puhelinneuvonnan toimintamalliin haettiin näyttöä tutkitun tiedon lisäksi omista kokemuksista soittamalla testisoittoja jo olemassa oleviin terveydenhuollon puhelinneuvontapalveluihin. Lisäksi palvelua suunniteltiin yhteiskehittelytilaisuuksissa vertaisopiskelijoiden ja työelämäyhteistyökumppaneiden kanssa. Suun omahoidon puhelinneuvontaa pilotoitiin Suunhoidon Opetusklinikalla kahden kolmen päivän pilotointijakson ajan. Puhelinneuvontaa mainostettiin yhteistyössä Helsingin kaupungin suun terveydenhuollon kanssa. Palveluun otti yhteyttä 11 asiakasta ja kysymykset liittyivät suun omahoitoon sekä yleisterveyden ja suun terveyden väliseen yhteyteen.    Opinnäytetyössä kehitetty suun terveydenhoidon puhelinneuvonnan toimintamalli tulee uudistamaan ja ajanmukaistamaan suunhoidon opetusklinikan neuvonta- ja asiakaspalveluja. Puhelinneuvonnalla pyrittiin vastaamaan väestön valveutuneisuuteen ja kasvaneeseen tiedonhaluun sekä helpottamaan asiakkaan yhteydenottoa suun terveydenhoidon ammattilaiseen suun terveyttä koskevissa kysymyksissä. Parhaimmillaan puhelinneuvonta vahvistaa asiakkaan vastuuta omasta suun hoidostaan ja saattaa näin vähentää turhia terveyskeskuskäyntejä. Lisäksi palvelun toteuttaminen laajentaa ja vahvistaa opiskelijoiden ammattitaitoa. Valmiudet toimia puhelimitse tapahtuvassa terveysneuvonnassa tulisikin liittää osaksi Suun terveydenhuollon koulutusohjelman teoreettista ja käytännöllistä opetusta.
Suun terveydenhuoltohenkilöstön työhyvinvointi Tammisaaren kaupungissa ja työhyvinvoinnin kehittämissuunnitelma
Suuhygienistiopiskelijan ja asiakkaan välinen vuorovaikutus
Suuhygienisti ja terveydenhoitaja lasten suun terveyden edistämisessä : case-harjoitteet simulaatio-opetuksessa
Suuhygienistien terveysneuvonta 11-12-vuotiaille koululaisille
Suuhygienistin asiantuntijuus vanhainkodeissa
Suuhygienisti syömishäiriötä sairastavan potilaan suun terveydenhoitotyössä
"Toimii mut ei säihky" : 9-luokkalaisten mielikuvia suun terveydestä
Näkövammainen suuhygienistin asiakkaana : projektityönä laadittu opas suuhygienisteille
Päiväkoti-ikäisten lasten suun terveyden edistämisen oppimateriaali
Ekotehokkuus yksityisellä sektorilla suuhygienistin työssä
Suuhygienistien terveyskäyttäytyminen ja koettu työkyky
Kehitysvammainen suuhygienistin asiakkaana
Hammasta purren? : suuhygienistin asiantuntijuus purentafysiologisessa suun terveydenhoidossa
Tämä opinnäytetyö on luonteeltaan toiminnallinen kehittämistyö, jonka tarkoituksena oli tehdä osaamiskartoitusmalli apuvälineeksi työnantajan ja työntekijän kahdenvälisiin kehityskeskusteluihin Kompassi Hammaslääkärikeskus Oy:ssä. Tavoitteena oli tukea osaamisen johtamisen kehittämistä.    Kyseinen osaamiskartoitusmalli sisältää hammashoitajien ja suuhygienistien osaamisalueet sekä niiden osaamistasot. Hammashoitajat ja suuhygienistit olivat itse määrittelemässä osaamisiaan vastaamalla teemakysymyksiin ryhmätapaamisessa alkuvuodesta 2015. Haastattelun tulosten analysoinnin perusteella sekä hammashoitajien opetussuunnitelman avulla määriteltiin hammashoitajien ja suuhygienistien osaamisalueet. Hammashoitajien ja suuhygienistien pääosaamisalueiksi muodostuivat: työprosessin hallinta, työvälineiden ja materiaalien hallinta ja käyttö, työn perustana oleva tieto, itsensä kehittäminen, viestintä- ja ohjaus sekä laatu. Osaamistasojen arviointikriteerien kuvaamisessa käytettiin pääosin hammashoitajien opetussuunnitelmaa. Osaamistasoja määriteltiin kolme sekä sanallisesti että numeerisesti.    Arvioitaessa osaamiskartoitusmallia sen kehittämiskohteena ovat osaamistasojen arviointikriteerien muokkaaminen enemmän yhteistyöyritykseen sopiviksi. Nykyisellään arvioitikriteerit ovat liiaksi opiskelijalähtöisiä. Ryhmäkeskustelussa hammashoitajat ja suuhygienistit voisivat yhdessä työnantajansa kanssa muokata arviointikriteerejä siten, että keskustellaan samalla yrityksen strategiasta, arvoista ja visiosta. Näin osaamiskartoitusmallista muotoutuu omaa yritystä palveleva. Arvioinnin perusteella osamiskartoitusmallia voi käyttää myös uuden työntekijän rekrytointiin sekä soveltaa yhteistyöyrityksen ulkopuolelle.     Asiasanat: osaaminen, osaamisen johtaminen, osaamiskartoitus, hammashoitaja ja suuhygienisti.
Suuhygienistiopiskelijoiden ammatillinen kehitys Suupirssi-harjoittelussa
Tiivistelmä: Opinnäytetyön tarkoituksena oli selvittää peri-implanttisairauksien – peri-implanttimukosiitin ja peri-implantiitin – esiintyvyyttä, ennaltaehkäisyä ja hoitoa. Opinnäytetyön tavoitteena oli antaa suuhygienisteille konkreettisia käytännön ohjeita hammasimplanttipotilaiden suun terveyden edistämiseen sekä suu- ja hammassairauksien ennaltaehkäisyyn ja parantamiseen. Tavoitteeksi asetettiin myös koulutusmateriaalin tuottaminen aiheesta vastaamaan suuhygienistien työelämän tarpeita.    Opinnäytetyön teoriapohjaa kartoitettiin systemaattisen kirjallisuuskatsauksen avulla. Kirjallisuuskatsauksen aineiston haku suoritettiin sähköisesti PubMed -palvelimen tietokantojen kautta seuloen tutkimuksia hakusanojen ja erilaisten termien avulla. Peri-implanttisairauksien yleisyyttä ja esiintyvyyttä on toistaiseksi tutkittu melko vähän. Poikkileikkaustutkimukset aiheesta ovat harvinaisia. Peri-implanttimukosiittia ilmeni jopa noin 80 %:ssa tapauksista. Peri-implantiittia löydettiin 28–56 %:ssa tapauksista.    Hyvin suunnitellun ja huolellisesti toteutetun hammasimplanttihoidon voidaan olettaa olevan hyvin pitkäikäinen hoitomuoto hammaspuutoksien korvaamiseen. Vuodesta 1994 lähtien Terveyden ja hyvinvoinnin laitoksen ylläpitämään Suomen Hammasimplanttirekisteriin on kertynyt tiedot 175 000 asetetusta implantista ja vajaasta 3000 poistetusta implantista. Tarkastelemalla näitä lukuja voidaan suuhygienistin tulevaisuuden haasteiden ajatella olevan paitsi potilaiden laadulliseen hoitoon liittyviä, niin myös määrällisiä.Tutkimusten mukaan implanteissa on ongelmia keskimäärin 10-40 %:lla peri-implanttikudoksissa. Näin ollen peri-implanttisairauksista kärsiviä potilaita näyttäisi tulevaisuudessa olevan huomattava määrä tutkimusten osoittamien esiintyvyysprosenttien mukaan.    Tulehdukselliset peri-implanttisairaudet – peri-implanttimukosiitti ja peri-implantiitti – johtuvat bakteeri- ja biofilmikertymistä implanttirakenteissa. Erityisesti peri-implantiitti on vaikeahoitoinen. Hammasimplanttihoitojen onnistumisen kannalta parasta ovat hyvä suuhygienia, tupakoimattomuus, hoidettu parodontiitti, hyvä yleisterveys ja yksilölliseen riskiarviointiin perustuva, kullekin potilaalle räätälöity ylläpitohoito.    Suuhygienisti toimii potilaan terveysvalmentajana ja on merkittävässä osuudessa implanttipotilaan ylläpitohoidossa, potilaan motivoinnissa tehokkaaseen omahoitoon sekä mahdollisten omahoidon esteiden poistamisessa.
Suuhygienistiopiskelijoiden kokemuksia ammatillisen osaamisen kehittymisestä liikkuvassa suun terveydenhoitoyksikössä
Suun terveyden edistämisen arviointi : Nola J. Penderin mallia soveltaen
Palvelutalon asukkaan hyvä suunhoito : Osio 2: Vanhusten tyypillisimmät suun sairaudet ja suun kuivuus
Tiivistelmä: Toiminnallisen opinnäytetyön lähtökohtana oli Metropolia Ammattikorkeakoulun Suun terveydenhuollon koulutusohjelmaan kuuluvan päiväkoti-projekti -nimellä kulkevan opintokokonaisuuden kehittämistarve. Päiväkoti-ikäisten lasten suun terveyden edistäminen vaatii osaamista monelta eri osa-alueelta.    Tarkoituksena oli kehittää työtapoja terveydenhuollon ammattilaisille päiväkoti-ikäisten lasten suun terveyden edistämiseen. Tavoitteena oli tuottaa näyttöön perustuva oppimateriaali sekä osallistua moniammatillisen päiväkoti-projektin suunnitteluun, kehittämiseen ja arviointiin osana Terve Suu-projektia. Terve Suu-projekti oli päiväkoti-lapsiin kohdennettu terveyden edistämishanke, jonka tarkoituksena oli syrjäytymisen ja terveyserojen ehkäisy Helsingin alueella. Kansalliset terveyspoliittiset linjaukset ja niiden määrittelemä terveyserojen kaventamisen tarve kulki punaisena lankana läpi opinnäytetyömme.    Menetelmät perustuivat tietoperustan rajaamisen haasteisiin. Pyrimme kehittämään käytännön toimintaa teoreettisen viitekehyksen avulla. Oppimateriaalin tarpeen kartoittamiseksi olimme mukana päiväkotiprojektissa tutoroitsijan roolissa ja suoritimme kyselyn opiskelijoille projektin haasteista. Oppimateriaalin käyttöä pilotoimme opiskelijoiden arvioimana, ja saimme palautetta sen hyödystä opiskelijoille.    Oppimateriaali sisältää valikoituja aihealueita suun terveyden edistämisessä vastaan tulevien haasteiden kohtaamiseen. Käsittelemme päiväkoti-ikäisen lapsen suun terveysongelmia ja haasteita, päiväkoti-ikäisen lapsen kehitystä sekä terveyden edistämisen toimintatapoja ajankohtaisen tieteellisen teorian pohjalta.    Opiskelijat arvioivat oppimateriaalin vaikuttavuutta. Vahvuuksina nähtiin muun muassa materiaalin monipuolisuus ja konkreettiset ohjeet lapsiin kohdistuvassa kasvatustyössä, terveysneuvonnan ja leikin suhteen käsittely sekä vuorovaikutustilanteiden huomioiminen. Vanhemmuuden tukemiseen kaivattiin lisää toimintamalleja ja tutkimusnäyttöä. Toivomme että opinnäytetyömme tuotos haastaa lukijansa pohtimaan ja ideoimaan uusia lähestymistapoja päiväkoti-ikäisen lapsen suun terveyden edistämistyössä.
Suunhoidon puhelinneuvonta
Ikääntyneiden nielemishäiriöt : haaste suuhygienistin osaamisen kehittämiselle
Hoidon laadun arviointi asiakkaan näkökulmasta : Ihmisläheinen hoito -mittarin soveltaminen suuhygienistien käyttöön
Osaamiskartoitusmalli hammashuoltoon
Esite oikomiskojeiden käytöstä ja hoidosta huuli- ja suulakihalkiolapsen perheen selviytymisen tueksi
Suun sairaudet ovat hyvin yleisiä. Karieksesta kärsii yli kolmasosa väestöstä ja parodontiittia voidaan pitää Suomessa jo kansantautina. Suun sairaudet ovat usein yhteydessä terveyskäyttäytymiseen ja tällöin hoidon onnistumisen avaimet ovat asiakkaalla itsellään. Tehokkaalla omahoidolla suuri osa suun sairauksista voitaisiin ehkäistä. Perinteisen terveysneuvonnan avulla ei ole onnistuttu parantamaan omahoidon tehokkuutta. Motivoiva terveyskeskustelu on asiakaslähtöinen menetelmä, joka on havaittu tehokkaaksi useiden elintapoihin yhteydessä olevien ongelmien ja sairauksien hoidossa. Tämä opinnäytetyö toteutettiin toiminnallisena opinnäytetyönä. Opinnäytetyön tarkoituksena oli tuottaa opas, jonka tavoitteena on edistää motivoivan terveyskeskustelun opetusta Oulun ammattikorkeakoulun suun terveydenhuollon koulutusohjelmassa ja siten parantaa asiakkaiden suun terveyttä. Tavoitteena oli laatia tarpeeksi informaatiota sisältävä, selkeä ja kiinnostava opas, jonka avulla suuhygienistiopiskelijat voivat tutustua motivoivaan terveyskeskusteluun. Tehtävät projektin aikana olivat oppaan ideointi, aiheeseen perehtyminen, projektisuunnitelman laadinta ja oppaan tuottaminen, jonka osia olivat oppaan luonnostelu, kehittely ja viimeistely. Lopuksi kirjoitettiin loppuraportti, jossa kuvataan projektin eteneminen. Projektin tuloksena syntyi motivoivan terveyskeskustelun pääpiirteet ja ajatusmaailman esittelevä opas. Opas sisältää esimerkkejä motivoivan terveyskeskustelun käytöstä. Oppaasta tehtiin kirjal-linen ja sähköinen versio. Oppaan viimeistelyvaiheessa kerättiin palautetta kyselylomakkeen avulla suuhygienistiopiskelijoilta. Palautteen avulla arvioitiin oppaan tavoitteiden saavuttamista. Opasta voidaan hyödyntää terveyden edistämisen opintojaksoilla ja itseopiskelumateriaalina. Kirjallinen opas löytyy Oulun ammattikorkeakoulun hammashoitolan ajanvarauksesta. Sähköisessä muodossa opas on luettavissa hammashoitolan tietokoneilta. Oppaan voi halutessaan tulostaa tai kopioida omaan käyttöön.
Suuhygienistin ammattikuva ja auttamismenetelmät
Tutkimuksessa kartoitettiin suuhygienistin roolia purentaelintoimintahäiriöpotilaiden hoidossa ja kuntoutuksessa moniammatillisessa työryhmässä sekä, minkälaista hoitoa suuhygienisti voi tarjota. Lisäksi selvitettiin purentaelintoimintahäiriöiden osalta, mitä suuhygienistien ammatillisen peruskoultuksen ja täydennyskoulutuksen tulisi sisältää sekä ketkä koulutusta järjestävät. Tutkimuksen teoreettisena taustana käytettiin Darbyn ja Walshin (1994) suuhygieniaan kehittelemää inhimilisten tarpeiden käsitteelistä mallia (a human needs conseptual model for dental hygienist). Tutkimusongelmia olivat: 1. Millä tavalla suuhygienisti voi osallistua purentaelintoimintahäiriöisten potilaiden hoitoon ja kuntoutukseen moniammatillisessa työryhmässä? 1.1. Minkälaista hoitoa suuhygienisti voi antaa? 1.2.Minkälaista koulutusta suuhygienisti tarvitsee osallistuakseen purentaelintoimintahäiriöisten potilaiden hoitoon ja kuntoutukseen? Tutkimus toteutettiin empiirisenä, kvalitatiivisena tutkimuksena. Aineistonkeruumenetelmänä käytettiin teemahaastattelua. Kohdejoukko koostui viidestä tarkoin valitusta alan asiantuntijasta, jotka työskentelevät säännöllisesti purentaelintoimintahäiriöpotilaiden kanssa. Haastatteluissa olivat edustettuina suuhygienistit, hammaslääkärit ja fysioterapeutit. Tutkimustulosten perusteella suuhygenisti voi osallistua moniammatillisessa työryhmässä purentaelintoimintahäiriön tunnistukseen ja jatkohoitoon ohjaukseen, psykologiseen hoitovaiheeseen ja kuntouttavaan toimintaan. Suuhygienisti voi parodontologisen hoidon lisäksi antaa informaatiota purentaelintoimintahäiriöistä, hieronta- sekä venytyshoitoja, kylmä- ja lämpöhoitoja sekä kotihoidon ohjeita.Suuhygienistin tulee huomioida purentaelintoimintahäiriöpotilas esimerkiksi asettelussa (pään, niskan ja vartalon asento) ja hoidon kivuttomuudessa. Suuhygienisti voi säästää hammaslääkärin resursseja suorittamalla purentakiskon sovituksen hammaslääkärin tarkastamana. Joiltakin osin osallistuminen vaatii koulutuksen täsmentämistä ja täydennyskoulutusta. Yleisesti koulutuksen tulisi olla erikoishammaslääkäritasoista hyödyntäen kuitenkin myös esimerkiksi fysioterapeuttien ja suuhygienistien ammattitaitoa.
Nykypäivän hammashoidossa esille noussut suuri hoidon tarve suhteessa tarjottavaan hoitoon nostaa esille eettisiä puolia hoidon toteutuksessa. Käytännön kiire on antanut kokemuksen, jossa herkästi potilaan ohjaus suunhoitoon jää nopeaksi selvitykseksi ja ylläpitohoidon aikavälit venyvät herkästi suhteettoman pitkiksi. Vastaanottoajan rajallisuus ei aina anna puitteita asiakkaan sekä ohjaajan väliseen vuorovaikutukselliseen keskusteluun. Suunhoidon onnistuminen on riippuvainen hyvästä kotihoidosta. Hyvä suun itsehoito kannattaa, sillä useimmat suun sairaudet ovat ehkäistävissä kokonaan tai osittain hyvän itsehoidon avulla. Merkitys korostuu terveyden edistämisessä ja kustannusten säästöissä yksilötasolla sekä myös yhteiskunnallisesti. Suun terveydenhuollon toimintaympäristö tukee tietoperustaista terveysneuvontaa. Tutkimukset osoittavat suun terveydenhuollon ammattilaisten olevan vastuullisia tiedon kerääjiä ja välittäjiä, mutta muutoksen aikaansaamiseksi pelkkä tottumusten kartoittaminen ja niiden pohjalta neuvojen antaminen ei ole riittävää. Opinnäytetyömme tarkoituksena on herätellä suuhygienistiä omassa työssä vastuullisena toimijana asiakkaan suunhoidossa osana ennaltaehkäisevien keinojen tiedon antajana sekä ylläpitohoidosta huolehtijana. Työssä tarkoituksena on tuoda esille menetelmiä, joita suuhygienisti kykenee käyttämään työssään vastuullisena ohjaajana. Työ toteutettiin systemaattisella kirjallisuuskatsauksella ja siinä käytettiin kvalitatiivista tutkimusmenetelmää. Opinnäytetyön tavoitteena oli etsiä ohjausmenetelmiä yksilön terveysneuvontaan, joka kuitenkin tutkimusten haku vaiheessa rajautui painopisteeltään internet ohjaukseen. Tutkimuskysymystä ja työn viitekehystä emme lähteneet tässä rajaus vaiheessa muuttamaan, sillä jos tutkimuskysymystä olisi lähdetty kesken prosessin tarkentamaan, se olisi edellyttänyt prosessin uudelleen aloittamista. Tässä kohtaa voidaan todeta tutkimuskysymysten tarkemman määrittelyn asettamisen olleen tärkeässä osassa systemaattisen kirjallisuuskatsauksen ollessa siinä vaiheessa. Tästä opinnäytetyöstä saatua tietoa voidaan käyttää internet-menetelmää sovellettaessa suuhygienistin työhön
Suuhygienistien työnjako kansallisesti ja kansainvälisesti : kirjallisuuskatsaus
Opas motivoivaan terveyskeskusteluun suuhygienistin vastaanotolle
Häikäisevän valkoinen hammasrivistö : suuhygienistin suorittama hampaiden valkaisu yksityisvastaanoton asiakkaiden kuvaamana
Tiivistelmä: Tässä opinnäytetyössä tarkasteltiin ravinnon merkitystä nuoren suun terveydelle ja suuhygienistin mahdollisuutta vaikuttaa nuoren suun terveyteen motivoivan keskustelun menetelmää käyttäen. Motivoivan keskustelun menetelmä on tehokas terveydenedistämisen keino verrattuna esimerkiksi suoraan potilaan neuvomiseen. Motivoivan keskustelun menetelmää opetetaan Metropoliassa vain teoriassa.    Tavoitteenamme oli kehittää uusi keino opettaa suuhygienistiopiskelijoille motivoivaa terveyskeskustelua sekä lisätä suuhygienistiopiskelijoiden tietoisuutta ravinnon vaikutuksista suun terveydelle.    Opinnäytetyöllämme pyrimme vastaamaan kysymyksiin; minkälainen vaikutus ravinnolla on nuoren suun terveydelle ja miten simulaatio-opetusta voidaan hyödyntää motivoivan terveyskeskustelun opettamisessa?    Toiminnallisen opinnäytetyömme tarkoituksena oli luoda esimerkki simulaatio-opetustilanteesta opetuskäyttöön. Tietoperustamme mukaan simulaatio-opetus toimii opetusvälineenä muissa sosiaali- ja terveysalan koulutusohjelmissa. Tässä opinnäytetyössä pilotoimme sen käyttöä motivoivan keskustelun opettamisessa Suun terveydenhuollon koulutusohjelmassa.    Simulaatioharjoitus ja reflektio toteutettiin Metropolia ammattikorkeakoulun Tukholmankadun toimipisteessä simulaatio-opetustiloissa. Simulaation oppilailta saaman posiitivisen palautteen sekä hyvän pilotointi kokemuksen myötä näemme simuloinnin jatkokehityksen opetusvälineeksi motivoivan keskustelun opettamiseksi kannattavana.
Suuhygienisti- ja hammaslääkäriopiskelijoiden työnjako yhteistyöpotilaiden hoidossa
Tiivistelmä: Suuhygienisti- ja hammaslääkäriopiskelijoiden yhteisöllisen asiantuntijuujen kehittyminen tiimityön avulla.
Laadunhallintajärjestelmä suun terveydenhuollon palvelutoiminnassa
Suun limakalvon aftat ja niiden hoito : toimintamalli aftoista kärsivän asiakkaan hoitoon
Työhön perehdyttäminen :  Perehdyttämiskansio suuhygienisteille ja hammashoitajille. Jyväskylän Oral Hammaslääkärit Oyj
Turun AMK:n hammashoitola Ruisklinikka-Studentalin terveyden edistämisen viitekehys
Liian hapokasta : terveyden edistämisprojekti 14-18 vuotiaille mielenterveyskuntoutujanuorille
Sairaalahoidossa olevien ikääntyneiden lonkkaleikkauspotilaiden suun terveydentila ja suun terveyden ongelmat
Moniammatillinen yhteistyö suun terveydenhuollossa
Kansainvälistyminen Turun ammattikorkeakoulussa : suuhygienistiopiskelijoiden kokemuksia ulkomailla opiskelusta
Autismin kirjoon kuuluvan lapsen suun terveydenhoito : Vanhempien kokemuksia 3–15-vuotiaan autismin kirjoon kuuluvan lapsen suun terveydenhoidosta
Suuhygienisteille tapahtuvat perkutaaniset veritapahtumat : tapaturmakartoitus
Ylläpidä työkykyäsi - työskentele oikein : projektityönä laadittu ergonomiaopas
Tiivistelmä: Monikulttuurinen suun terveydenhoitotyö.
Tiivistelmä: Tämän opinnäytetyön tarkoituksena oli kuvata suuhygienistin valmiuksia koulutuksen jälkeen, ammattitaidon kehittymistä työelämässä sekä kartoittaa tulevaisuuden osaamistarpeita ja työnkuvaa. Teoreettisena viitekehityksessä kuvattiin terveydenhuollon hoitotyön asiantuntijuutta sekä terveydenhuollon tulevia osaamistarpeita ja niihin vastaamista. Suomenkielisiä väitöskirjoja suuhygienistin työstä ei ole, siksi opinnäytetyö laajennettiin käsittämään terveydenhoitotyötä myös muiden hoitotyön tekijöiden kannalta. Menetelmänä käytettiin kirjallisuuskatsausta, johon valittiin 19 tutkimusta. Tutkimusten joukossa oli kvalitatiivisia eli laadullisia tutkimuksia ja kvantitatiivisia eli määrällisiä tutkimuksia. Aineisto analysoitiin aineistolähtöisellä induktiivisella sisällönanalyysillä. Tutkimustulokset osoittivat suuhygienistiopiskelijoiden saavan koulutuksessaan hyvän ammatillisen tietoperustan. Suuhygienistin ammattipätevyyden kehittymiseen työelämässä vaikuttavat lisäkoulutusmahdollisuudet, oman työtiimin tuki, positiivinen palaute ja salliva ilmapiiri. Tutkimustuloksissa ilmeni myös, että etenkin työuransa alussa olevat suuhygienistit olivat innokkaita monipuolistamaan työnkuvaansa. Työnjaon ja tehtäväsiirtojen kehittyessä korostuu myös osaamisen johtamisen tärkeys. Tuloksissa ilmeni, että esimiesten johtamisosaamisessa olisi kehitettävää, jotta työntekijöiden henkilökohtaiset vahvuudet osattaisiin jatkossa löytää ja hyödyntää paremmin. Suun terveydenhuollon palvelutarpeiden kysyntään vastaaminen on aiheuttanut muutoksia työelämässä. Hoidon kysyntään ei pystytä vastaamaan ilman työnjaon ja tehtäväsiirtojen edelleen kehittämistä. Tämä suuntaus monipuolistaa työn kuvaa, lisää vastuuta ja edistää työhyvinvoinnin paranemista ja työtyytyväisyyttä. Jatkotutkimusaiheena nousi esiin osaamisen johtamisen kehittäminen suuhygienistien työnkuvan selkeyttämiseksi ja siihen kiinteästi liittyvän työnjaollisen näkökulman kehittäminen.
Yleisimmät sukupuolitaudit ja niiden ilmeneminen suussa – Opas suuhygienisteille
Tiivistelmä: Suun terveydenhuollossa on aika toteuttaa keskeisiä vammaispolitiikan periaatteita: pyrkimystä tasa-arvoon, normaalisuuteen ja integraatioon. Laitoshoidon vähetessä yhä suurempi osa kehitysvammaisista käyttää avohoidon palveluja. Kehitysvammaisilla on enemmän suun terveyteen liittyviä ongelmia ja heidän hoidon tarpeensa on suuri. Kokonaisvaltaisen hoidon edellytyksenä on luottamuksellinen vuorovaikutus ja hoitosuhde.Tutkimuksen tehtävänä on selvittää kuinka suuhygienistit kokevat kohtaamisen kehitysvammaisen potilaan kanssa ja kuinka he mahdollistavat kehitysvammaiselle potilaalle tasa-arvoisen kohtelun.Tutkimuksen metodologinen lähtökohta on kvalitatiivinen ja tutkittavaa ilmiötä lähestyttiin deduktiivisesti. Aineiston hankinnassa käytettiin teemahaastattelua, haastattelun teemat muodostetaan tutkimustehtävien ja teorian perusteella. Kohdejoukkona oli kaksi Helsingin kaupungilla työskentelevää erikoishammashoitajaa. Aineisto kerättiin huhtikuussa 2001. Aineisto analysoitiin laadullista sisällön analyysiä hyväksi käyttäen. Näin pyritään saamaan tiivistetyssä ja yleisessä muodossa kuvaus tutkittavasta ilmiöstä. Esimerkkinä tutkimustuloksista on, kehitysvammaisen potilaan hoitamisessa on tärkeää ottaa huomioon potilaan vamman laatu, hänen saattajaansa haastattelemalla. Käyttämällä hoidon aikana mahdollisimman vähän instrumentteja ja tarvittaessa hoitajaa. Hoito tulisi suorittaa leikin varjolla ja keskittyä luomaan potilaaseen toimiva vuorovaikutussuhde. Kehitysvammaisen potilaan hoitaminen ei ole helppoa. Suuhygienistin on sopeutettava toimintansa asiakkaan vamman tason mukaiseksi. Kehitysvammaisen potilaan hoitamisessa tärkeintä on kohtaaminen. Työssä jaksamisen kannalta on tärkeää yleinen elämän arvostus. Kehitysvammaista potilasta tulee kohdella kuin muitakin potilaita huomioiden samalla vamman laadun. Avainsanat: suuhygienisti, kehitysvammainen, kohtaaminen, terveydenhoitotilanne.
Tiivistelmä: Terveydenhuollon ajankohtainen haaste on monikulttuurisuus, väestön kulttuurinen ja etninen  moninaistuminen. On huomattu, että ulkomaalaisen asiakkaan kohtaamiseen saattaa liittyä vaikeuksia  yhteisen kielen sekä toimintatapojen puuttuessa. Pyrimme kehittämään terveysviestintää yhdistelemällä  tietoja, joita olimme saaneet omista kokemuksista, työelämästä ja kirjallisuudesta. Näiden tietojen  pohjalta olemme kehittäneet selkokielisen kuvakansion, johon keräsimme tärkeimmät karieksen  ehkäisymenetelmät. Opinnäytetyön tarkoituksena on kehittää terveysviestintää eri kulttuuritaustaisen  asiakkaan, terveydenhuollon ammattilaisen ja kouluttajan välillä. Tavoitteena oli laatia suunterveydenedistämisen materiaalia. Tämä opinnäytetyö toteutettiin yhteistyössä Länsi-Uudenmaan aikuiskoulutuskeskus Innofocuksen kanssa. Tutkimusten perusteella on havaittu, että karies eli hampaiden reikiintyminen on yksi maailman yleisimmistä kroonisista infektiotaudeista. Karies on yksi niistä harvoista ihmisen sairauksista, joka voidaan välttää yksinkertaisin ehkäisykeinoin. Ehkäisy tarkoittaa sairauden syntymisen ja siitä aiheutuvan vaurion estämistä. Reikiintymisen ehkäisy perustuu ensisijassa sairauden syyn ehkäisyyn. Karieksen etenemiseen vaikuttavat mm. runsas sokerin käyttö, huono suuhygienia, fluorin puute, kariesta aiheuttavien bakteerien määrä ja laatu sekä erilaiset sosiaaliset tekijät kuten tulo- ja koulutustaso. Haimme tietoa Pubmed-, Helka-, Ovid-, Medline- ja Medic-tietokannoista seuraavilla asiasanoilla: maahanmuuttaja, hammas, terveydenhuolto, terveydenedistäminen, suuhygienisti,oppimateriaali, selkokieli ja karies. Englanniksi hakusanat olivat caries, dental caries, oral health care, dental care, multicultural, ethnic, dental health habits, nutrition ja caries prevention. Parhaimmillaan terveysaineisto kannustaa ja herättää motivaation käyttää esille tuotuja terveyttä edistäviä keinoja. Terveyden edistämisen materiaali pyrkii vahvistamaan eri kulttuuritaustaisen asiakkaan tunnetta, tilanteen hallinnasta sekä tukee omien voimavarojen käyttöönottoa. Monikulttuurisuus lisääntyy jatkuvasti, sen vuoksi terveyden edistämismateriaalia eri aiheista tarvitaan myös tulevaisuudessa.
Toimintamallin luominen parodontaalisairauksien ylläpitohoidoille Tampereen kaupungin suun terveydenhuoltoon
Toimintaohje suuhygienistiopiskelijoille muistisairaan vuorovaikutukseen suunterveyden hoitotyössä
Suuhygienistiopiskelijoiden oppimiskäsitykset Suomessa ja Englannissa
Tiivistelmä: Tämän opinnäytetyön tarkoituksena on kehittää suuhygienistin osaamista ikääntyneiden nielemishäiriötä sairastavien potilaiden hoidossa ja kuntoutuksessa. Tavoitteena on tuottaa näyttöön perustuvaa oppimateriaalia ikääntyneiden terveydenedistämiseen, nielemishäiriöiden tunnistamiseen ja nielemisterapian toteuttamiseen Metropolia AMK:n Moodle -oppimisympäristöön. Opinnäytetyön teoreettiseen osaan koottiin näyttöön perustuvaa tietoa ikääntyneiden nielemishäiriöistä, niiden syistä, komplikaatioista sekä hoitomuodoista. Lisäksi siinä perehdyttiin aspiraatiokeuhkokuumeen ehkäisemiseen suun terveydenhoidon keinoin. Kokemus- ja asiantuntijatietoja saatiin erityisesti japanilaisen Tokushiman yliopiston suun terveydenhoidon kouluttajilta, kansainvälisessä vaihdossa olleiden suuhygienistiopiskelijoilta sekä suomalaisilta hoitoalan ammattilaisilta. Näiden kansainvälisten ja kansallisten konsultaatioiden perusteella tuotettiin yhteistyössä Metropolian mediatekniikan opiskelijoiden kanssa oppimisvideo nielemishäiriötä sairastavan potilaan kuntouttamiseen. Videon ja oppimateriaalin tuottamisessa huomioitiin, että se sopii käytettäväksi suun terveydenhuollon koulutusohjelmassa ja nivoutuu uuteen, osaamiseen perustuvaan opetussuunnitelmaan. Tässä opinnäytetyössä tuotettua ikääntyneiden nielemishäiriöiden hoitoon tarkoitettua oppimateriaalia voidaan hyödyntää moniammatillisessa hoitotyössä. Opinnäytetyöprosessissa selvisi erityisesti, miten tärkeä merkitys hyvällä suuhygienialla on esimerkiksi keuhkokuumeen ehkäisemisessä. Tämän perusteella haasteeksi nousi suuhygienistin osaamisen kehittämisen tarve ja aiheen harjoittelu käytännössä erilaisissa oppimisympäristöissä. Tässä opinnäytetyössä päästiin vasta alkuun nielemisterapiaan liittyvän oppimateriaalin ja opetusvideoiden kehittämisessä. Haasteena on jatkaa työtä ja testata oppimateriaalia konkreettisesti hoitotyössä yhteistyössä moniammatillisen tiimin kanssa.
Yleisimmät sukupuolitaudit ja niiden ilmeneminen suussa : opas suuhygienisteille
Palvelutalon asukkaan hyvä suun hoito : Osio 1: Vanhusten suun terveys ja sen vaikutus toimintakykyyn ja hyvään oloon
Suuhygienistin rooli purentaelintoimintahäiriöisten potilaiden hoidossa ja kuntoutuksessa
Tiivistelmä: Palvelutalon asukkaan hyvä suun hoito , osio 1.
Savonia ammattikorkeakoulun suuhygienistiopiskelijoiden kliinisten taitojen arvioinnin kehittäminen
Suuhygienistin kokemuksia kehitysvammaisen potilaan kohtaamisesta suun terveydenhoitotilanteessa
Oppimisprosessin ohjaus liikkuvassa suunterveydenhoitoyksikössä : suuhygienistin koulutusohjelma
Suuhygienistiopiskelijoiden ammatillinen kasvu  : ammattitaitoa edistävässä Ruisklinikka/ Studental -työtoiminnassa
Tartuntavaarallinen potilas yksityissektorilla työskentelevän suuhygienistin vastaanotolla : avoin kyselytutkimus yksityisvastaanotolla työskentelevien suuhygienistien valmiuksista sekä suhtautumisesta tartuntavaarallisen potilaan hoitoon
Verkko-oppimismateriaali parodontologian hoitotyössä käytettävistä käsi-instrumenteista suuhygienistiopiskelijoille
Aikuispotilaiden kokemuksia suuhygienistiopiskelijoiden toteuttamasta suun terveydenhoitotyöstä suunhoidon opetusklinikalla
Lasten hammashoidon laatu : Teuvo Pakkalan koulun viidesluokkalaisten mielipiteitä hammashoidon laadusta Oulun seudun ammattikorkeakoulun hammashoitolasta
Suuhygienistin nykyinen osaaminen ja haasteet tulevaisuudessa
Erikoishammashoitaja, hammashuoltaja ja vihdoinkin suuhygienisti : [puheenjohtajan palsta]
Tartuntatautien määrä on lisääntynyt viime vuosina, joten asiaan on hyvä kiinnittää huomiota myös suun terveydenhuollossa. Suuhygienistin työssä ollaan lähellä potilasta ja hoitotoimenpiteen yhteydessä esiintyy jonkinasteista verenvuotoa. Tästä johtuen infektioiden torjunta ja tartuntatautia sairastavien potilaiden hoidossa noudatettavat toimintatavat ovat keskeisiä tartunnan ehkäisyssä. Tartuntatautien torjunnassa päätavoitteena on ehkäistä tartuntatautien leviämistä. Kuka tahansa voi kantaa jonkinlaista tartuntavaarallista taudinaiheuttajaa, minkä vuoksi suojaustoimenpiteiden täytyy olla samanlaiset kaikille. Lisäksi hoitohenkilökunnan asennoitumisella sekä suhtautumisella on tärkeä merkitys tartuntavaarallisten potilaiden hoidossa. Tutkimuksen tarkoituksena on kuvata yksityisvastaanotolla työskentelevien suuhygienistien toimintaa tartuntavaarallisen potilaan hoidossa sekä suhtautumisia tartuntavaarallisen potilaan hoitoon. Tutkimuksessa kuvataan yksityisellä työskentelevien suuhygienistien ja tartuntapotilaan välistä kohtaamista: kuinka potilasta lähestytään, kuinka hänen hoitoonsa valmistaudutaan, millä tavalla toimitaan hänen hoitonsa aikana sekä hoitonsa jälkeen. Lisäksi tutkimuksessa kuvataan suuhygienistein suhtautumista tartuntavaarallisten potilaiden hoitoon. Tutkimus on laadullinen ja tutkimusmenetelmänä on käytetty haastattelua mukailevaa avointa kyselyä. Tutkimukseen osallistui kuusi yksityisellä sektorilla työskentelevää suuhygienistiä kolmesta eri yksityisestä hammashoitolasta.Tutkimuksen mukaan suuhygienistit ovat tietoisia aseptisten varotoimenpiteiden kulusta, omasta henkilökohtaisesta suojauksesta ja niiden merkityksestä ennen tartuntavaarallisen potilaan tuloa, hänen hoitonsa aikana sekä hoidon jälkeen. Suhtautuminen tartuntavaarallisten potilaiden hoitoon on positiivista sekä myönteistä. Tutkimukseen osallistuneet suuhygienistit kaipaavat selvennystä tartuntavaarallisen potilaan hoitopaikasta. Lisäksi yleistä tietojen päivitystä kaivataan vastaajien kesken. Tutkimilla vastaanotoilla tarvitaan selkeitä hygieniaohjeita osaksi hygieniasuunnitelmaa, joka tulee helpottamaan sekä selkiyttämään pidempään töissä olleiden tekijöiden sekä uusien tulokkaiden työskentelyä.
Preventiiviset menetelmät ortodontiapotilaiden ohjauksessa : systemaattinen kirjallisuuskatsaus
Hymylaakson asukkaat : suun hoidon terveyskasvatusmateriaalia 3-6-vuotiaille lapsille
Suuhygienistien työhyvinvointi : tutkimus Kainuun sosiaali- ja terveydenhuollon kuntayhtymän suuhygienistien työhyvinvoinnista
Miten hampaat pysyvät puhtaina : terveystiedon oppimateriaalia kulttuurinmukaiseen suun
terveydenhoitotyöhön
Tiivistelmä: Opinnäytetyö on tehty osana Erikulttuuritaustaisten asiakkaiden suun omahoitoa tukevien sähköisten terveysneuvontapalvelujen kehittäminen –hanketta. Hankkeen tarkoituksena on edistää erikulttuuritaustaisten asiakkaiden suun terveyden omahoitoa innovatiivisten suuhygienistin toteuttamien netti- ja puhelinkonsultaatiopalvelun avulla. Hankkeen tavoitteena on kehittää monikulttuuristaustaisille asiakkaille suunnattuja suun terveydenhoitopalveluja. Lisäksi tavoitteena on edistää verkostoyhteistyötä Metropolia Ammattikorkeakoulun suunhoidon opetusklinikan ja työelämäyhteistyökumppaneiden kanssa.    Tämän opinnäytetyön tavoitteena on kuvata transnationaalisen osaamisen viitekehyksen pohjalta, millaista osaamista suun terveydenhuollon ammattilaisilla tulisi olla hoitaessaan eri kulttuuritaustaisia potilaita. Transnationaalinen osaaminen koostuu viidestä osa-alueesta: analyyttinen, emotionaalinen, luova, viestintään liittyvä ja toiminnallinen osaaminen. Näitä osa-alueita on sovellettu suun terveydenhoitotyön osaamiseen.    Opinnäytetyön tietoperusta rakentuu näyttöön perustuvaan tietoon sekä kokemus- ja asiantuntijatietoon. Kirjallisuuskatsauksessa tarkasteltiin myös maahanmuuttajien laillisia oikeuksia sekä suuhygienistin ammattia ohjaavia lakeja ja eettisiä periaatteita.    Transnationaalinen osaaminen suun terveydenhoitotyössä korostaa yhteistä hoitonäkemystä toimivan ja luottamusta herättävän vuorovaikutuksen avulla. Siinä korostetaan myös aitoa halua ja kiinnostusta kohdata asiakas yksilöllisesti hänen henkilökohtaiset arvonsa, kokemuksensa ja voimavaransa huomioon ottaen. Lisäksi transnationaalinen osaaminen kannustaa suun terveydenhoitotyön ammattilaisia innovatiivisuuteen uudistamaan ajatteluaan ja toimintaansa. Työelämän asettamat vaatimukset kuten aika- ja resurssipula sekä asenteet ja ennakkoluulot saattavat kuitenkin toimia onnistuneen vuorovaikutuksen esteinä. Siksi suun terveydenhoitotyön ammattilaisten tulisi pyrkiä jatkuvaan itsekritiikkiin ja pyrkiä tunnistamaan transnationaalisen osaamisen kehitystarpeet työssään.
Työohje suuhygienisteille ortopantomografiakuvauksen suorittamiseen
Yrityksen perustaminen : Suuhygienistiyrittäjien kokemuksia
Tiivistelmä: Liian hapokasta - Terveyden edistämisprojekti 14-18 vuotiaille mielenterveyskuntoutujanuorille.
Suuhygienistin ammatinkuva tulee muuttumaan tulevaisuudessa. Tähän vaikuttavat esimerkiksi väestön ikääntyminen, kansanterveyslain muuttuminen sekä suun hoidon kysynnän kasvu lakimuutoksen jälkeen, mikä tarkoitti kaikille tasapuolisesti järjestettyä kunnallista suun hoitoa. Tutkimus on tehty yhteistyössä Oulun ammattikorkeakoulun kanssa ja se käsittelee suuhygienistin tulevaisuuden osaamista. Tavoitteena oli saada vastaus siihen, miten suuhygienistin ammatinkuva tulee muuttumaan tulevaisuudessa ja millaista osaamista suuhygienistiltä tullaan edellyttämään. Saatuja tutkimustuloksia voidaan hyödyntää suuhygienisti koulutuksen kehittämisessä ja täydennyskoulutuksen järjestämisessä. Tutkimuksen teoreettisessa osassa on käsitelty suuhygienistin tämän hetkistä koulutusta ja ammatinkuvaa, jotta saataisiin mahdollisimman selkeä kuva siitä, mitä suuhygienistin ammatinkuva nykypäivänä on. Tutkimustehtävät on muodostettu tämän teoriatiedon pohjalta. Tutkimus toteutettiin laadullisena ja aineisto kerättiin haastattelua mukailevalla kyselylomakkeella. Aineisto saatiin tiedonantajilta Webropol – ohjelman avulla ja analysoitiin teemoittelemalla. Tiedonantajina tutkimuksessa toimivat suun terveydenhuollon ammattilaiset, joilla on näkemys siitä millaiseksi suun terveydenhuolto tulee kehittymään. Tuloksista on nähtävissä, että suun terveydenhuollon palveluita tulee kehittää edelleen. Asiantuntijoiden mukaan koulutusta tulisi kehittää yhä enemmän työelämän tarpeita vastaavaksi. Keskeisinä tulevaisuuden osaamiseen vaikuttavina asioina tiedonantajat näkivät terveyden edistämisen, tietotekniikan kehittymisen, vanhuusväestön lisääntymisen mukanaan tuomat muutokset, työnjakoon liittyvät kysymykset sekä moniammatillisen yhteistyön tarpeellisuuden. Tutkimuksen perusteella voidaan todeta, että suun terveydenhuollossa työnjakoa tulee kehittää edelleen, jotta palvelujen kysyntään voitaisiin vastata mahdollisimman kattavasti. Koulutuksen kehittämisessä tulee ottaa huomioon työnjaon tarpeet. Valmistuvilla suuhygienisteillä tulisi koulutuksensa pohjalta olla mahdollisuus siirtyä vaivattomasti työelämään ja hallita toimenpiteiden toteutus ja ennaltaehkäisyyn liittyvät toimenpiteet.
Suuhygienistin työhön liittyvä allergia
Intraoraalikuvantamisen osaamisen kehittäminen Metropolia Ammattikorkeakoulun Suunhoidon opetusklinikalla
Tampereen kaupungin suun terveydenhuollossa on lakiuudistusten ja hoitotakuun johdosta kehitetty hammashuollon toimintaa. Yhtenä kehittämisen kohteena on ollut työnjako hammaslääkärien ja suuhygienistien kesken. Jotta työnjako ja uudet käytännöt tulevat tutuiksi kaikille toimijoille, on rakennettu toimintamalleja, joiden avulla toiminta on selkeää ja yhtenäistä. Toimintamallin voi mieltää ideaaliksi tavaksi toimia käytännön tilanteissa. Tämän kehittämistehtävän tarkoituksena oli luoda toimintamalli parodontaalisairauksien ylläpitohoidoille Tampereen kaupungin suun terveydenhuoltoon. Kehittämistehtävä toteutettiin Tampereen kaupungin suun terveydenhuollossa toimivista suuhygienisteistä ja hammaslääkäreistä koostuvan projektiryhmän avulla. Tähän kehittämistehtävään kuului tutkimuksellinen osio. Tutkimuksen lajina käytettiin toimintatutkimusta, joka sopii hyvin kehitettäessä työyhteisöä. Tutkimuksessa selvitettiin lähetekäytännön, asiakirjamerkintöjen ja yhteistyön merkitystä asiakkaan suun terveyttä edistettäessä Tampereen kaupungin suun terveydenhuollossa. Aineistona käytettiin projektin aikana kerättyjä dokumentteja ja ne analysoitiin sisällönanalyysin avulla. Tämän tutkimuksen tulosten mukaan yhteistyötä suuhygienistien ja hammaslääkärien välillä tulee kehittää, lähetekäytäntöjä yhtenäistää ja lisätä asiakirjamerkintöjä parodontaalisairauksia hoidettaessa. Kehittämistehtävänä luotu toimintamalli sijoitetaan Tampereen kaupungin suun terveydenhuollossa käytössä olevaan Effica-asiakastietojärjestelmään, josta se on kaikkien Tampereen kaupungin suun terveydenhuollon toimijoiden käytettävissä. Toimintamallin toivotaan lisäävän yhteistyötä suuhygienistin ja hammaslääkärin välillä parodontologisissa hoidoissa.
Suun terveydenhoidon puhelinneuvonta osana sähköisten terveyspalveluiden kehittämistä
Ravinnon merkitys nuoren suun terveydelle  : motivoiva terveyskeskustelu simulaatio-oppimisympäristössä
Suuhygienistiopiskelijoiden ja hammaslääketieteen opiskelijoiden välinen moniammatillinen yhteistyö Oulussa
Tiivistelmä: Palvelutalon asukkaan hyvä suunhoito, Osio 5: Vanhuksen päivittäinen suun terveydenhoito.
Tatuoinnit ja lävistykset ovat yksi kehon muokkauksen muoto. Ne voidaan jäljittää tuhansien vuosien taakse, eikä niiden suosion kasvulle näy vielä loppua. Tatuoinnit ja lävistykset herättävät tänä päivänä hyvin ristiriitaisia ajatuksia, tuntemuksia ja suhtautumista ihmisten keskuudessa värikkään historiansa vuoksi. Nykyään ilmiöön suhtaudutaan kuitenkin suopeammin kuin parikymmentä vuotta sitten. Tutkimuksen tavoite on selvittää hammashoitohenkilökunnan suhtautumista näkyviä tatuointeja ja lävistyksiä kohtaan. Tutkimuksen tarkoituksena on kuvata kokevatko suuhygienistit ja ham-mashoitajat tatuointien ja lävistyksien olevan ongelma hammashoitotyössä. Lisäksi halutaan tutkia, mikäli tatuoidut tai lävistetyt suun terveydenhoidon ammattilaiset kokevat saaneensa erityiskohtelua työympäristössään. Kvantitatiivinen tutkimus suoritettiin yhteistyössä Suomen Suuhygienistiliiton ja Suun terveydenhoidon Ammattiliiton kanssa. Aineisto kerättiin sähköistä kyselytutkimusta käyttäen Webropol-tilastointiohjelman avulla. Molempien liittojen jäsenrekisteristä poimittiin satunnaisotannalla yhteensä 300 työssä käyvää suuhygienistiä ja hammashoitajaa. Valituille annettiin vastausaikaa noin kaksi viikkoa. Tutkimukseen osallistui 67 suuhygienistiä, 34 hammashoitajaa ja yksi hammaslääkäri. Vastaus-prosentiksi muodostui 34 %. Aineisto analysoitiin Webropol-tilastointiohjelmalla käyttäen aineistolähtöistä analyysia. Aineistolähtöisessä analyysissä pohjana toimii tutkimuksen tarkoitus sekä tutkimustehtävät. Tatuoinnit ja lävistykset herättävät hammashuoltohenkilökunnassa hyvin erilaisia ajatuksia ja ennakkoluuloja. Tatuointien stigma on edelleen havaittavissa kulttuurissamme, mikä näkyy negatiivisena suhtautumisena. Tutkimukseen vastanneista 64 % ei soisi hammasalalle tatuointeja ja lävistyksiä (n=99). Perusteita olivat ulkonäkö –ja hygieniakysymykset. Negatiivinen suhtautuminen johtui osin historian vaikutuksista, makuasioissakaan ei voida kiistellä. Vaikka tatuointeja ja lävistyksiä useimmiten paheksuttiin työympäristössä, vastanneista vain yksi koki saaneensa erityiskohtelua tatuointiensa tai lävistystensä vuoksi (n=25). Aihetta olisi hyvä tutkia myös jatkossa, jotta saataisiin tarkempaa tietoa suhtautumisen muutoksista. Tatuoinnit ja lävistykset ovat ilmiö, joka tuskin koskaan häviää kulttuuristamme.
Suomalaisessa terveydenhuollossa hammashuolto luokitellaan työnkuvan perusteella riskialttiimpiin aloihin pisto- ja viiltotapaturmien osalta. Työskentelyn sisältäessä ontelollisia neuloja, hammashuolto luokitellaan lisäksi suurimman tartuntavaarariskin asteelle. Velvoitteista sekä työsuojelu- ja työtapaturmaneuvonnasta huolimatta veritapaturmatilanteita tapahtuu suomalaisessa terveydenhuollossa päivittäin. Tieto suuhygienistien ammattikunnan osuudellisuudesta perkutaanisissa, ihon läpäisevissä, veritapaturmissa on vielä suhteellisen vähäistä erityisesti suomalaisessa suun terveydenhuollossa. Työn tarkoituksena on tunnistaa ja koota aikaisemmissa kansainvälisissä sekä suomalaisissa julkaisuissa esiintyviä veritapaturmallisia riskinaiheuttajia, vaaratekijöitä ja työskentelytapoja suun terveydenhuollossa tapaturmakartoituksen keinoin. Tavoitteena on osoittaa suun terveydenhuollossa esiintyviä epäkohtia perkutaanisten veritapaturmien syntyvyydessä ja sitä kautta parantaa työturvallisuutta. Tutkimuskysymyksinä käsitellään: Mikä on suuhygienistin rooli ja osuudellisuus perkutaanisissa veritapaturmissa suun terveydenhuollossa?; Mitkä tekijät suun terveydenhuollossa altistavat perkutaanisille veritapaturmille erityisesti suuhygienistin näkökulmasta? Opinnäytetyö toteutetaan narratiivisena kirjallisuuskatsauksena. Aineiston koonti on toteutettu eksplisiittisin menetelmin hyödyntämällä manuaali- ja tietokantahakua. Tulokset osoittavat veritapaturmien riskien olevan todellisia suuhygienistin työnkuvassa osana suun terveydenhuollon hoitotiimiä. Tulosten perusteella suuhygienistin työnkuva sisältää useampia veritapaturmille altistavia tekijöitä -toimenpiteellisestä sekä instrumentaalisesta aspektista arvioiden. Ilmoitettujen veritapaturmien osuus näyttäytyy kuitenkin vähäisenä peilaten veritapaturmille altistaviin riskitekijöihin. Tapaturmista ilmoittamatta jättäminen on tiedostettu ongelma suun terveydenhuollon piirissä. Infektiovaara näyttäytyy oleellisena, vaikka veren välityksellä tarttuvien virusten aiheuttamat tartunnat ovatkin suun terveydenhuollossa harvinaisia. Tulosten pohjalta on perusteltua kohdistaa resursseja veritapaturmien ennaltaehkäisyyn ja välttämiseen suun terveydenhuollossa. Tiedon jalostamisen ja jatkotutkimusten kannalta tutkimuksen avulla on mahdollista uudelleen arvioida sekä kehittää myös suomalaisessa suun terveydenhuollossa käytössä olevia toimintatapoja. Työntekijän sekä potilaan suojelussa, tuloksia on mahdollista hyödyntää myös koulutus- ja opetussisällön arvioinnissa eri suun terveydenhuollon ja hammaslääketieteen työyhteisöissä, korkeakouluissa sekä ammatillisissa instituutioissa.
Biofilmipeli : opetuspelin laajentaminen suun terveydenhuoltoon
Toimintamalli suun terveydenhoitotyön kirjaamiseen Studentalissa
WinHIT-ohjelmiston kehittäminen suuhygienistiopiskelijan tarpeista lähtien
Ylläpidä työkykyäsi -työskentele oikein : ergonomiaopas Oulun seudun ammattikorkeakoulun sosiaali- ja terveysalan suun terveydenhuollon koulutusohjelman suuhygienistiopiskelijoiden käyttöön [Liitekansio opinnäytteeseen]
Monikulttuurinen suun terveydenhoitotyö
Suuhygienistiopiskelijoiden itseohjautuvaa oppimista edistävä aseptiikan laatukansio Studentalissa
Asiakastyytyväisyyskysely Askolan kunnan suun terveydenhuoltopalveluista
Suuhygienisteillä ilmenevät tuki- ja liikuntaelimistön terveysongelmat sekä niiden ennaltaehkäisy : kyselytutkimus suuhygiesnisteille
Miten lainsäädäntö ohjaa suuhygienistin hoitotyön prosessia?
Opetusvideot hampaiden valkaisusta suuhygienistin tutkinto-ohjelman taitopajaharjoitteluun
Suuhygienistiopiskelija oppii opiskeluaikanaan ratkaisemaan asiakkaidensa suun terveydentilaan liittyviä ongelmia sekä tekemään päätöksiä tämän hoidosta. Tutkimuksen tarkoituksena oli selvittää miten WinHIT-ohjelmisto edistää suuhygienistiopiskelijan mielestä hänen oppimistaan ja miten WinHIT-ohjelmistoa tulisi kehittää suuhygienistin näkökulmasta. Tutkimusongelmat aseteltiin seuraavasti: 1. Miten WinHIT-ohjelmisto edistää suuhygienistiopiskelijan mielestä hänen oppimistaan? 2. Miten WinHIT-ohjelmistoa tulisi kehittää suuhygienistiopiskelijan näkökulmasta? Tutkimuksen pääkäsitteiksi valittiin oppiminen, päätöksenteko ja ongelmanratkaisukyky, joka sidottiin WinHIT-ohjelmaan ja sen tarjoamiin mahdollisuuksiin. Tutkimusaineisto kerättiin teoreettiseen viitekehykseen perustuvalla kyselylomakkeella, joka sisälsi sekä suljettuja että avoimia kysymyksiä. Kyselyn kohteeksi valittiin AMK3 suuhygienistiopiskelijat, koska heillä on kokemusta ohjaleman käytöstä asiakaspalvelussa. Ryhmässä on 13 opiskelijaa, joista 11 vastasi kyselyyn. Lomakkeesta laskettiin frekvenssi- ja prosenttijakaumat Windows Excel97-ohjelmalla. Tutkimustulosten mukaan WinHIT-ohjelmisto edistää suuhygienistiopiskelijoiden mukaan heidän oppimistaan melko hyvin. Opiskelijat olivat melko tyytyväisiä ohjelmaan, mutta sen tarjoaia mahdollisuuksia edistää päätöksenteko- ja ongelmanratkaisukykyä ei käytetty riittävästi hyväksi. Kehitysehdotuksista selvisi, että WinHIT-ohjelmassa tulisi kehittää karies- ja parodontologian statuksia. Anamneesi- ja hoitosuunnitelmasivujen kehittäminen ei ole välttämättä tarpeen, sillä tutkimuksessa paljastui tarve laatia yhteiset tarkat ohjeet kirjaamiseen, jolloin sivut olisi mahdollista saada toimimaan paremmin opiskelijoiden ongelmanratkaisukyvyn, päätöksentekokyvyn ja oppimisen kannalta.
Suuhygienistien osaamisvaatimuskuvaus : Hyks sairaanhoitoalueella työskentelevien suuhygienistien osaamisvaatimus kartoitus
Suuhygienistin asiantuntijuus implanttipotilaan hoidossa ja omahoidon ohjauksessa
Suuhygienistin tulevaisuuden osaaminen
