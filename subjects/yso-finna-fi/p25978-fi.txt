http://www.yso.fi/onto/yso/p25978 verenohennus
verenohennus verenohennus Marevan-hoito hyytymisenestohoito antikoagulaatio verenohennushoito verenhyytymisenestohoito antikoagulaatiohoito hyytymisenesto
Tiivistelmä. Opinnäytetyön tarkoituksena oli kuvata Helsingin kaupungin terveyskeskuksen potilaiden antikoagulaatiohoidon omahoitomalli vuokaaviona. Opinnäytetyön ja kuvatun prosessin tavoitteena oli selkeyttää potilaiden omahoitoprosessin toiminnan periaatteita ja samalla lisätä tietoa mahdollisuuksista kuvata terveydenhuollon prosessien työnkulkua laadun kehittämisen näkökulmasta.    Opinnäytetyössä tehtävä prosessikuvaus ja prosessikuvaukseen liittyvä teoria pohjautuu muun muassa Julkisen hallinnon tietohallinnon neuvottelukunnan antamaan suositukseen julkishallinnon prosessien kuvantamisesta, joka on kansallinen suositus. Opinnäytetyönä tehtävän prosessikuvauksen työmenetelmää varten tutkittiin myös terveydenhuollon prosessikuvauskäytäntöjä ja suosituksia Suomessa, Euroopan Unionissa ja Ruotsissa, jossa sosiaalihallitus on määritellyt ja kuvannut kansallinen tietohallintostrategian (IT-strategia) terveydenhuollossa.    Opinnäytetyön tuloksena syntyi antikoagulaatiohoidon omahoitomallin prosessikuvaus. Tehty kuvaus osoittaa että prosessikuvaukset selkeyttävät tehtävien etenemistä terveydenhuollossa ja että kuvausten avulla on mahdollista tunnistaa solmukohtia työnkulussa. Kuvauksen tekovaiheessa korostui kuitenkin prosessin rajaamisen tärkeys muista prosesseista. Koska julkishallinnon prosessissa asiakkaita voi olla useita ja sama taho voi olla useassa eri rooleissa asiakkaana, prosessin tavoitteet, asiakkaat, toiminnot ja suoritteet tulee tunnistaa hyvin ennen kuvauksen tekemistä.
Asiakastyytyväisyys Pielaveden terveyskeskuksen INR-poliklinikalla
Antikoagulaatiohoidon omahoidon ja sähköisen hoitopalautejärjestelmän kehittäminen terveysasemilla -hanke : ulkoinen arviointi
Antikoagulaatiohoidon omahoitomalli. Tämä opinnäytetyö oli osa laajempaa antikoagulaatiohoidon omahoidon ja sähköisen hoitopalautejärjestelmän kehittämisprojektia, jossa olivat mukana Helsingin kaupungin terveyskeskus, THL (Terveyden ja hyvinvoinnin laitos) ja Metropolia Ammattikorkeakoulun terveys- ja hoitoala Helsingissä. Antikoagulaatioprojektin tavoitteena oli kehittää turvallinen omahoitomalli, jossa potilaan/asiakkaan omahoito vahvistuu ja lisääntyy, ja jossa hoitohenkilökunnan tehtäväsiirrot toteutuvat joustavasti ja jossa toiminta on kustannusvaikuttavaa. Opinnäytetyön tarkoituksena oli kartoittaa kirjallisuuskatsauksen avulla Suomen rajojen ulkopuolella käytössä olevia antikoagulaatiohoidon omahoitomalleja. Työn tavoitteena oli  tuottaa tietoa kansainvälisten omahoitomallien sisällöstä ja käyttöönotosta. Aineisto työhön saatiin tiedonhakujen kautta, etsimällä kymmenen aiheeseen sopivaa kansainvälistä artikkelia, kymmenestä eri Länsi-Euroopan maasta. Valitut artikkelit analysoitiin induktiivisesti sisällön analyysilla. Tuloksista ilmeni, että varfariinin omahoito on ainakin yhtä turvallista kuin perinteinen hoito antikoagulaatioklinikoilla. Potilaat olivat tyytyväisiä uuteen hoitomalliin. Myös omahoitomallin  käyttöönottoa edeltävään koulutukseen osallistuneet potilaat arvostivat saamaansa teoria-  ja käytännön tietoa. Tutkimustulokset osoittivat, että varfariinin omahoitomalli on käytännöllinen, tehokas ja se vähentää terveydenhuollon kuormittavuutta sekä taloudellisia  menoja.
P-TT-INR-näytteen säilyvyys kokoverenä näytteenottoputkessa huoneenlämmössä
Omahoidon tuen ja palveluvalikoiman toteutuminen terveyshyötymallin mukaan : Tarkastelussa: POTKU-hanke ja Antikoagulaatiohoidon käsikirja
Enää korvattavuus varfariinin haastajien tiellä
Verenohennushoidon seuranta yhtenäistyy : laboratoriot siirtyvät INR-arvoihin
Veren ja litium-hepariinin suhteen vaikutus kalium-, natrium-, kreatiniini- ja CRP-tuloksiin kliinisen kemian plasma-analyyseissä
Suorien antikoagulanttien turvallinen aloitus edellyttää tutkitun tiedon tuntemusta ja tarkkaa harkintaa
Tiivistelmä: Tämä opinnäytetyö oli osa antikoagulaatiohoidon omahoidon ja sähköisen hoitopalautejärjestelmän kehittämisprojektia. Projektissa olivat mukana Helsingin terveyskeskus, Terveyden ja hyvinvoinnin laitos sekä Metropolia Ammattikorkeakoulu. Antikoagulaatioprojektin   tavoitteena oli kehittää omahoitomalli, jossa potilaan omahoito vahvistuu ja jossa henkilökunnan työnjako toteutuu joustavasti ja toiminta on kustannusvaikuttavaa. Projektin yhtenä  viitekehyksenä on ollut terveyshyötymalli.  Opinnäytetyön tarkoituksena oli tarkastella omahoidon tuen ja palveluvalikoiman toteutumista terveyshyötymallin mukaan. Opinnäytetyön aineisto koostui kahdesta terveyshyötymallin mukaan toteutetusta projektista. Työn tavoitteena oli tuottaa tietoa siitä, että millä   tavoin omahoito toteutuu pitkäaikaissairaiden hoidossa.   Tuloksista ilmeni, että hoitosuunnitelman tekeminen kuuluu keskeisesti terveyshyötymallin   mukaan toteutettuun omahoidon tukeen. Hoitosuunnitelma tulee tehdä yhdessä potilaan   kanssa ja potilaan tulee tietää kuka vastaa hänen hoidostaan. Hoitosuunnitelmia tehtiin   pitkäaikaissairaille. Myös omahoitoon soveltuvien potilaiden valikoimiseen tulee kiinnittää   erityishuomiota.  Henkilökunnan kouluttaminen uuteen työtapaan on osa terveyshyötymallin mukaan toteutettua omahoidon tukemista. Myös potilas ja/tai omainen koulutetaan omahoitoon. Henkilökunnan työnjako ja vastuualueet tulee suunnitella uudelleen. Terveyshyötymallin mukaan   toteutetuissa projekteissa kehitettiin runsaasti uusia työtapoja omahoidon tueksi. Esimerkiksi ryhmäohjaus oli keskeinen tapa tukea potilaiden omahoitoa.
Opinnäytetyön aiheena on kuinka hyvin Lääketeollisuuden Eettiset säännöt toteutuvat reseptilääkemarkkinoinnissa. Työn tarkoituksena oli tutkia Suomen Lääkärilehden vuoden 2012 vuosikerran lehdissä olleita mainoksia valituista terapia-alueista. Terapia-alueiksi valikoitui diabetes ja antikoagulantit eli verenohennuslääkkeet niillä perustein, että vuoden 2012 aikana tuli uusia tuotteita markkinoille ja 2 tyypin diabetes on hyvin yleinen sairaus sekä verenohennuslääkkeitä käytetään useiden yleisten sairauksien hoitoon. Opinnäytetyön toimeksiantaja on lääkemarkkinointiin erikoistunut markkinointiyritys Design Valkea Oy. Työn aihe saatiin suoraan toimeksiantajalta. Opinnäytetyön tutkimusmenetelmä tehtiin kvalitatiivisena tutkimuksena, koska sen pääasiallinen tutkimusaineisto on Suomen Lääkärilehden vuosikerta. Työn tutkimusmenetelmäksi valikoitui tapaustutkimus, koska työn tarkoituksena oli dokumentoida mainoksissa olevat tai niistä puuttuvat tiedot. Työn pääasiallisina lähteinä käytettiin reseptilääkemainontaa säänteleviä lakeja ja asetuksia sekä Lääketeollisuuden Eettiset ohjeita ja Suomen Lääkärilehden vuosikertaa 2012. Opinnäytetyön tuloksena selvisi, että pääsääntöisesti Lääketeollisuuden Eettiset ohjeet toteutuivat reseptilääkkeiden markkinoinnissa. Huomioitavaa oli se, että lääkkeiden valmisteyhteenvetoja on käytetty enenevässä määrin viittauksissa. Tämä onkin yksi mahdollinen jatkotutkimuksen aihe, eli kuinka hyväksyttävää on käyttää valmisteyhteenvetoa ainoana viitteenä reseptilääkemainoksissa. Toinen mielenkiintoinen aihe jatkotutkimuksille on se, miten ammattilehdessä olevat mainokset vaikuttavat lääkäreiden lääkevalintoihin.
Hoitajien kokemuksia antikoagulaatiohoidon mallin tehtävänsiirtokoulutuksesta. Työ on osa yhteistyöprojektia, jonka päätarkoituksena on antikoagulaatiohoidon kehittäminen. Opinnäytetyön tavoitteena on tuottaa tietoa antikoagulaatiohoidon mallin tehtävänsiirtokoulutuksen  kehittämiseksi. Opinnäytetyön aineisto kerättiin syys-lokakuussa 2012 muutamalla Helsingin kaupungin terveysasemalla. Aineiston keruumenetelmänä käytettiin teemahaastattelua, jota ohjasivat opinnäytetyön tutkimustehtävät. Haastatteluihin osallistui yhteensä viisi hoitajaa, jotka olivat  käyneet vuoden 2012 aikana tehtävänsiirtokoulutuksessa. Aineisto analysoitiin aineistolähtöisellä induktiivisella sisällönanalyysillä.  Tuloksista kävi ilmi, että hoitajien mielestä koulutus oli hyvä olla olemassa. Koulutus koettiin tarpeelliseksi ja se antoi osalle varmemman olon määrittelyyn, koska hoitajan vastuu on suuri. Osa hoitajista koki koulutuksen sisällön kertaavaksi tiedoksi, mutta antoi kuitenkin  hyvän kokonaiskuvan aiheesta ja ohjeet Marevanin annosmäärittelyyn. Koulutuksesta mukaan saatu materiaali nousi usein esille tärkeänä työkaluna käytännön työssä. Teorian  jälkeinen laskuharjoittelu koettiin myös tärkeäksi osaksi käydä läpi koulutuksessa. Koulutuksen kehityskohteiksi osa hoitajista sanoi osallistujamäärän. Heidän mielestään pienempi  ryhmäkoko parantaisi ilmapiiriä ja keskittymistä. Myös koulutuksen toteutustavasta keskeisimmiksi kehityskohteiksi nousi siihen varattu aika. Hoitajat korostivat siinä koulutuksen nopeaa etenemistä, jonka vuoksi asian sisäistämiseen jäi vähän aikaa. Opinnäytetyön tulokset osoittavat, että antikoagulaatiohoidon mallin tehtävänsiirtokoulutusta on hyvä kehittää. Merkittävimpänä kehityskohteena voidaan pitää koulutuksen käytännön toteutusta. Huomiota on hyvä kiinnittää myös koulutuksen sisältöön sekä koulutuksen  jälkeisen näyttöjen annon suunnitelmallisuuteen ja organisointiin.
Uusien lääkkeiden käyttö vaatii erityistä valppautta
INR-potilaiden sähköisen palvelun luominen
Loppuraportti : Antikoagulaatiohoidon omahoidon ja sähköisen hoitopalautejärjestelmän kehittäminen terveysasemilla -projekti
Munuaisten vajaatoiminta haastaa antikoagulaatiohoidon
Antikoagulaatiohoidon laboratorioseuranta
Uusien oraalisten antikoagulanttien käyttö laajenevat
Tiivistelmä: Tämä opinnäytetyö oli osa Antikoagulaatiohoidon omahoidon ja sähköisen hoitopalautejärjestelmien kehittäminen terveysasemilla – projektia (”AK- projekti”), jossa yhteistyökumppaneina olivat Metropolia Ammattikorkeakoulu ja Helsingin terveyskeskus.   Opinnäytetyön tarkoitus oli kuvata antikoagulaatiohoidon omahoitoa ja potilasturvallisuutta   sovelletun systemaattisen kirjallisuuskatsauksen avulla ja tavoitteena oli, että saatujen   tulosten avulla sairaanhoitajat saavat tietoa, millainen omahoito edistää potilaan turvallisuutta. Suomessa Terveydenhuoltolaki (2010) ja Sosiaali- ja terveysministeriön asetus   (2010) ohjaavat perusterveydenhuollon sekä erikoissairaanhoidon antamia palveluja ja   toimintaa.   Opinnäytetyö toteutettiin kirjallisuuskatsauksena. Tässä sovelletussa systemaattisessa kirjallisuuskatsauksessa käytetyt tutkimukset olivat vuosilta 2003–2012. Tutkimusaineisto   analysoitiin soveltaen induktiivista sisällönanalyysi menetelmää.   Opinnäytetyön aineiston analyysin tulokset muodostivat kolme erillistä yläluokkaa, jotka   nimettiin Potilas toteuttaa turvallista omahoitoa asianmukaisella tavalla, Potilas sitoutuu   omahoitoon ja Omahoitopotilaan terveydentilan kokonaisvaltainen seuranta – yläluokkiin.   Tuloksissa nousi esille vahvasti potilasturvallisuutta edistävät tekijät omahoidossa, jotka   ovat sisällöltään hyvin laaja-alaisia kokonaisuuksia. Tutkimustulokset osoittivat, että potilaan ja sairaanhoitajanhoitajan hyvä yhteistyö, hyvä potilasohjaus omahoitoon ja vierilaitteen hyvä potilasohjaus tukevat potilaan omahoitoa. Antikoagulaatio-omahoito on turvallista, kun potilasohjauksessa huomioidaan potilasturvallisuuteen liittyvät asiat.   Tämän systemaattisen kirjallisuuskatsauksen tuloksia voidaan hyödyntää käytännön hoitotyössä. Tulosten perusteella sairaanhoitajat saavat lisätietoa antikoagulaatio-omahoidon   potilasturvallisuutta edistävistä tekijöistä.
AK-Projekti. Opinnäytetyömme oli osa antikoagulaatio-projektia, jonka tarkoituksena oli antikoagulaatiohoidon  kehittäminen asiakkaan näkökulmasta. Projekti toteutettiin yhteistyössä Helsingin terveyskeskuksen, Thl:n (Terveyden ja hyvinvoinnin laitos) sekä Metropolia Ammattikorkeakoulun terveys- ja hoitoalan kesken. Opinnäytetyön tarkoituksena oli selvittää antikoagulaatiohoidon omahoito-koulutuksen  saaneiden asiakkaiden ohjauksen onnistuvaisuutta. Kyselylomakkeiden avulla kartoitettiin asiakkaiden tiedon tasoa antikoagulaatio omahoito-ohjauksen jälkeen. Tavoitteena oli selvittää,  oliko omahoito-ohjaus riittävää. Opinnäytetyö kartoittaa, tarvitaanko kehittämistä  antikoagulaatiohoidon omahoito-ohjaukseen Helsingin kaupungin terveysasemilla. Tutkimusmateriaali kerättiin syys-marraskuun aikana kyselylomakkeilla Helsingin kaupungin eri terveyskeskuksissa tilanteissa, joissa omahoito-ohjaus oli asiakkaalla juuri toteutunut. Kyselylomake sisälsi kolme kysymystä ja yhden avoimen kysymyksen ja kahdeksan väittämää. Materiaalin sisältämä määrällinen aineisto analysoitiin PASW-tilasto-ohjelmaa  apuna käyttäen. Tulosten mukaan kaikki vastaajat olivat tyytyväisiä saamaansa ohjaukseen. Ohjausta pidettiin selkeänä ja riittävänä. Vastaajien mielestä hoitajien antama suullinen ja kirjallinen  ohjausmateriaali oli riittävää. Lähes kaikki vastaajista kokivat saavansa hyvät valmiudet siirtyä antikoagulaatiohoidossa omahoitoon. Opinnäytetyömme tuloksia voidaan hyödyntää Helsingin kaupungin terveyskeskusten antikoagulaatiohoidon omahoito-koulutuksen kehittämiseen tulevaisuudessa.
INR-poliklinikkatoiminnan kehittäminen Euran terveyskeskuksessa
Varfariini-hoitajan työnkuvaan perehtyminen
Marevan ® lääkehoito : Marevania ® käyttävien asiakkaiden kokemuksia lääkehoidostaan ja siihen liittyvästä ohjauksesta
Varfariini-lääkehoidosta tehdyt potilaskantelut ja vaaratilanteiden raportointi
Marevan-hoito
Marevan®-hoito asukkaan ja hoitajan yhteistyösuhteessa : Koulutusmateriaalipaketti
Vastuu omasta hoidosta ja terveydestä helpottaa arkea
Dabigatraanin kustannusvaikuttavuus eteisvärinäpotilaiden aivohalvausten ehkäisyssä
Marevan® -lääkityksen ja potilaan omasäätelyn riskitekijät omahoitajien näkökulmasta
Omahoidon tuen ja palveluvalikoiman toteutuminen terveyshyötymallin mukaan : tarkastelussa: POTKU-hanke ja Antikoagulaatiohoidon käsikirja
Helsingin kaupungin terveyskeskuksen terveysasemien anti-koagulaatiohoitopotilaiden omahoitomallin prosessikuvaus : prosessikuvaukset osana laadukasta hoitotyötä
Tiivistelmä: Tämä opinnäytetyö on tehty yhteistyössä Helsingin kaupungin antikoagulaatio hankkeen kanssa, minkä päätavoitteena on antikoagulaatiohoidon kehittäminen. Opinnäytetyön tarkoituksena on kuvata sitä, miten asiakkaat ovat kokeneet antikoagulaatiohoidon omahoitokoulutuksen. Tavoitteena on kehittää potilasohjausta asiakkailta saadun palautteen perusteella. Opinnäytetyön aineisto kerättiin syys-lokakuussa 2012 muutamalta Helsingin kaupungin terveysasemalta. Aineiston keruumenetelmänä käytettiin teemahaastattelua. Haastattelun teemat nousivat esille opinnäytetyön tavoitteesta ja tarkoituksesta kehittää varfariinin omahoitokoulutusta. Haastatteluaineisto koostui 10:stä varfariinin käyttäjästä, jotka olivat käyneet antikoagulaatiohoidon omahoitokoulutuksen keväällä 2012. Aineisto analysoitiin induktiivisella sisällönanalyysillä. Tuloksista ilmeni, että asiakkaat olivat tyytyväisiä antikoagulaatio omahoitokoulutukseen. Koulutus koettiin hyvänä kertauksena varfariinin käytöstä ja sen riskitekijöistä. Koulutuksen kehityskohteeksi nousivat yhdessä tehtävät laskuharjoitukset. Omahoitokoulutuksen osallistuneiden mukaan INR-tuloksen saaminen tekstiviestinä on tuonut helpotusta varfariinin annosteluun.
Vaativien potilasryhmen kipulääkitys kliinikon silmin
Onko uusilla oraalisilla antikoagulanteilla vähemmän yhteisvaikutuksia kuin varfariinilla?
Hoitajien kokemuksia antikoagulaatiohoidon mallin tehtävänsiirtokoulutuksesta
Opetusvideot CoaguChek®-pikamittarien käyttöön INR-vierianalytiikassa
Toimintamalleja tehokkaan, joustavan ja turvallisen varfariinihoidon toteutukseen
Ryhmäohjaus antikoagulaatiohoidon tukena : Marevan-ryhmäohjaus liikkuvassa monipalvelutila Linkussa
Omahoidon vaikutus antikoagulanttihoitoon ja potilasohjausta edistävät ja estävät tekijät
Opinnäytetyö toteutettiin Euran terveyskeskuksen lääkärin vastaanotolla. Opinnäytetyön tarkoituksena oli INR-poliklinikkatoiminnan kehittäminen Euran terveyskeskuksessa. Opinnäytetyön tavoitteena oli kuvata Marevania käyttävien potilaiden nykytila, laatia INR-poliklinikan toimintamalli ja laatia arviointisuunnitelma. Kehittämistyön taustalla oli Euran perusturva-alueen Marevania käyttävien potilaiden suuri ja koko ajan kasvava potilasryhmä. Kehittämistyö linkittyi myös perusturvalautakunnan terveyskeskuspalveluiden kehittämistyöhön, joka aloitettiin 2013. Nykykäytännöt eivät enää olleet toimivia niin organisaation kuin asiakkaankaan näkökulmasta. INR-poliklinikkatoimintaa kehittämällä parannettiin Marevania käyttävien potilaiden hoitoa, hoidon laatu ja potilasturvallisuutta. Opinnäytetyö toteutettiin toimintatutkimuksena. Tiedonkeruun menetelminä käytettiin vertaiskäyntiä ja täsmäryhmähaastattelua. Opinnäytetyössä kuvataan Marevania käyttävän potilaan nykytila prosessikuvauksen avulla. Tuloksena on INR-poliklinikka toimintamalli, joka kuvataan prosessikuvauksen avulla sekä arviointisuunnitelma. Arviointisuunnitelman avulla selvitetään jatkossa INR-poliklinikkatoiminnan asiakastyytyväisyyttä, resursseja ja tuloksellisuutta sekä työtapojen ja menetelmien toimivuutta. Toimintamalli on mallinnettavissa myös muihin yksiköihin, joissa INR-poliklinikkatoimintaa halutaan toteuttaa. Jatkossa kehittämiskohteena on Marevania käyttävien omahoidon kehittäminen.
Antikoagulaatiohoidon omahoitomalli : kansainvälinen näkökulma
Antikoagulaatiohoidon laatua voidaan parantaa
Neurologin näkökulma uusien oraalisten antikoagulanttien käyttöön eteisvärinässä
EDTA:n ja veren suhteen vaikutus täydellisen verenkuvan tuloksiin
Marevan(r)-potilaan omahoito : Kokemuksia omasäätelykoulutuksesta ja omasäätelystä Ylä-Savon SOTE kuntayhtymän Iisalmen alueella
Antikoagulaatiohoidon omahoito ja   potilasturvallisuus: kirjallisuuskatsaus
Asiakkaiden kokemukset varfariinin potilasohjauksesta
AK-Projekti : antikoagulaatiohoidon omahoito-koulutuksen saaneiden tiedontarve koulutuksen jälkeen
Antikoagulaatiohoidon kirjallisen omahoito-ohjeen kehittäminen hyvien kirjallisten ohjeiden suositusten mukaiseksi
Varfariini ei sovi kaikille
Reseptilääkemainokset Suomen lääkärilehdissä vuonna 2012 : eettisten sääntöjen toteutuminen mainoksissa
Tiivistelmä.
Tiivistelmä: Tämän opinnäytetyön tarkoitus oli kuvata ja kehittää antikoagulaatiohoidon kirjallista omahoito-ohjetta hyvien kirjallisten ohjeiden suositusten mukaiseksi. Työssä tarkasteltiin Helsingin kaupungin sosiaali- ja terveysviraston käyttämää kirjallista varfariinipotilaille suunnattua omahoidon ohjausmateriaalia. Tarkoituksena oli kehittää materiaalista toimiva työväline käytännön hoitotyölle sekä saada siitä hyvien kirjallisten ohjeiden suositusten mukainen. Tavoitteena tässä työssä oli että tuotosta käytettäisiin käytännön hoitotyössä varfariinipotilaiden ohjauksessa heidän toteuttaessaan omahoitoa. Tavoitteena oli myös että uusi ohjevihko olisi hyvien kirjallisten ohjeiden mukainen. Tämä opinnäytetyö oli kehittämistyö, joka tehtiin yhteistyössä Helsingin kaupungin sosiaali- ja terveysviraston, Terveyden ja hyvinvoinnin laitoksen sekä Metropolia Ammattikorkeakoulun Terveys- ja hoitoalan kanssa. Tämä opinnäytetyö tehtiin osana antikoagulaatiohoidon kehittämisprojektia, jonka tavoitteena on kehittää antikoagulaatiohoidolle turvallista mallia vahvistaen muun muassa potilaiden omahoitoa. Tämän opinnäytetyön tuotoksena muodostui uusi ohjevihko, joka tehtiin tutkittuun tieteelliseen tietoon perustuvien kirjallisten ohjeiden mukaisesti. Ohjevihko sisältää hyödyllistä käytännön tietoa muun muassa varfariinipotilaiden lääkkeen vaikutuksista ja annostelusta, ruokavaliosta sekä muista omahoidon kannalta merkittävistä asioista. Jatkokehittämishaasteena on testata ohjevihkoa omahoitoa toteuttavilla potilailla sekä arvioida sen vaikuttavuutta.
Antikoagulaatiohoidon omahoito ja potilasturvallisuus : kirjallisuuskatsaus
Sähköisten palveluiden kehittäminen Marevan®-potilaiden hoidossa Lapinlahdella
Mitä rekisterit kertovat varfariinin käytöstä ja käyttäjistä Suomessa?
AK -Projekti : Antikoagulaatiohoidon omahoito-koulutuksen saaneiden tiedontarve koulutuksen jälkeen
Verenohennuslääkehoidon potilasohje sydämen eteisvärinää sairastavalle
Antikoagulaatiohoidon käsikirja : ohjeistus varfariinihoidon toteutuksesta
Omahoidon vaikutus antikoagulanttihoitoon ja potilasohjausta edistävät ja estävät tekijät. Opinnäytetyöni liittyi projektiin Antikoagulaatiohoidon omahoidon ja sähköisen hoitopalautejärjestelmän kehittäminen terveysasemilla. Yhteistyötahoina ovat Helsingin terveyskeskukset, HUS-lab ja Terveyden ja hyvinvoinnin laitos. Metropolian ammattikorkeakoulu on myös mukana opiskelijoiden opinnäytetöiden osalta. Opinnäytetyön tarkoituksena on kertoa varfariinihoidosta, millaisia vaikutuksia antikoagulaatiohoidon omahoidolla on hoitotasapainoon sekä kuvata potilasohjauksen edistäviä ja estäviä tekijöitä. Tavoitteena on vastata tutkimuskysymyksiin valitun kansainvälisen tutkimusaineiston pohjalta. Tämän opinnäytetyön aineisto koostuu kahdeksasta tieteellisestä artikkelista. Niistä viisi käsittelee antikoagulanttihoitoa ja kolme potilasohjausta. Aineisto analysoitiin laadullisella sisällönanalyysilla.  Keskeisimmät tulokset antikoagulaatiohoidon omahoidon puolesta olivat INR-arvon pysyminen pidempään terapeuttisella leveydellä, 188 potilaan joukossa jopa 72 %. Potilaat, jotka suorittivat antikoagulaatiohoidon omahoitoa, olivat tyytyväisempiä. He kokivat pistämisen tunteen helpommaksi, koska pistivät itse. Autonomian lisääntymisen myötä heistä tuli hoitomyöntyväisempiä. Potilasohjauksessa edistäviä tekijöitä nousi kahdeksan ja estäviä kymmenen. Tärkeimmäksi tekijäksi nousi kummassakin kategoriassa aika. Muut tekijät olivat muun muassa terveydenhuollon henkilöstö, potilasohjaus materiaali, henkilökunnan kouluttamisen tärkeys ja potilas. Opinnäytetyöhön valitsemani aineiston, ja sen analyysin pohjalta tulokset kertovat antiko-agulaatiohoidon omahoidon kannattavaksi niille potilaille, jotka soveltuvat siihen. Näin sairaanhoitajille/terveydenhoitajille jää enemmän aikaa. Tämän ajan he voivat käyttää potilasohjauksen antamiseen. Aika oli se tärkein tekijä, joka tuloksien mukaan mahdollisti hyvän potilasohjauksen.  Olisi mielenkiintoista saada tietää kymmenen vuoden päästä, ovatko potilasohjauksen edistävät ja estävät tekijät edelleen arvoasteikoiltaan samoja.
Varfariinihoidon aloitus lisää aivohalvauksen riskiä
Antikoagulantteja käyttävien on viisainta välttää kasvirohdoslääkkeitä ja ravintolisiä
Uusien antikoagulanttien käyttö helpottuu
Laskon tulostasovertailu : Sitraatilla laimennetun EDTA -laskon ja sitraattilaskon tulostason vertailu Etelä-Pohjanmaan sairaanhoitopiirin kliinisen kemian laboratoriossa
Helsingin kaupungin terveyskeskuksen terveysasemien antikoagulaatiohoitopotilaiden omahoitomallin prosessikuvaus : prosessikuvaukset osana laadukasta hoitotyötä
Verenvuodot ovat oraalisten antikoagulanttien ilmoitetuimpia haittoja
Aspiriinia ei suositella eteisvärinässä lainkaan
Hammastoimenpiteet suoria antikoagulantteja käyttävällä potilaalla
