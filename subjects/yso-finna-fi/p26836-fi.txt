http://www.yso.fi/onto/yso/p26836 rakennusautomaatio
rakennusautomaatio rakennusautomaatio kiinteistöautomaatio
Opinnäytetyön aiheena oli vertailla Suomessa harjoitettavaa, rakennuksiin kohdistuvaa energiapolitiikkaa EU:n energiamalliin. Tämä opinnäytetyö sisältää myös rakennusautomaation ja rakennusseurannan vaikutuksen rakennuksiin. Työssä keskityttiin myös vertailemaan Suomen rakentamismääräyskokoelman perusteella laskettuja energia-arvoja ja niiden oikeellisuutta dynaamiseen simulaatioon, joka on tehty Ida Ice-nimisellä ohjelmalla. Tämän opinnäytetyön yksi aiheista oli tutkia Suomen lainsäädännön ja EU:n lainsäädännön eroja ja vertailla tulevaisuuden energiatehokkuuden tavoitteita. Tässä raportissa esitellään, minkälaisia tavoitteita EU on asettanut jäsenmailleen ja miten Suomi on pystynyt niihin vastaamaan. Ensin otettiin selvää kuinka laskea energiatodistuksessa olevat energia-arvot Suomessa käyttäen apuna laskentaesimerkkiä, joka on esitelty Suomen rakentamismääräyskokoelmassa osassa D5. Energia-arvoja käytetään, kun lasketaan vuosittaista energian tarvetta rakennukselle. Rakentamismääräyskokoelman perusteella tehdyn laskelman mukaan saadaan rakennukselle energiatodistusluokka. Esimerkkinä käytetty talo on pieni omakotitalo Helsingissä. Koska haluttiin laajentaa näkökulmaa, käytettiin dynaamisen simulaation ohjelmaa nimeltä Ida Ice. Ohjelmalla laskettiin sama talo kuin rakentamismääräyskokoelman mukaisella laskentamenetelmällä, samoilla talon tiedoilla. Ida Ice on ohjelma, jolla pystyy selvittämään vuosittaisen energiatarpeen rakennuksessa erilaisilla menetelmillä hyvinkin yksityiskohtaisesti. Ohjelma valittiin, koska siitä saatuja tuloksia voi suoraan verrata laskettuihin arvoihin. Sekä rakennusautomaatio että rakennusseuranta ovat merkittävässä asemassa tulevaisuudessa tehtäessä yhä enemmän energiatehokkaampia rakennuksia. Työssä käytettiin laitetta nimeltä Hobologger yhtiöltä Onset, jotta sen tekijä olisi omassa kohteessaan tutustunut rakennusseurantaan paremmin. Tätä laitetta oli tarkoitus verrata myöhemmin monimutkaisempaan Beckhoff-yhtiön valmistamaan laitteeseen. Hobologger mittaa lämpötilaa ja kosteutta tilassa ja tekee siitä taulukkoja. Tehtävää vaikeutti se, että työn tekijä ei päässyt testaamaan Beckhoff-yhtiön laitteita kunnolla.  Opinnäytetyö on tehty osana opiskelijavaihtoa Belgiassa. Oppilaitos oli Kaho-Sint Lieven Gentin kaupungissa.
Älykäs talotekniikka
Kiinteistöautomaatiolaboratorion rakentaminen opetuskäyttöön
Opinnäytetyö on tehty Turun ammattikorkeakoulun koneautomaatiolaboratoriolle. Työn tarkoituksena oli suunnitella käytössä olevan pellettikattilan ohjaus uudelleen, koska pellettikattilan energiatehokkuutta haluttiin parantaa ja sen toimintaa etävalvoa. Suunnittelu toteutettiin Unitronicsin näytöllä ja näppäimistöllä varustetun ohjelmoitavan logiikan pohjalle. Työ aloitettiin tutustumalla markkinoilla oleviin pellettipolttimiin sekä palamisprosessin optimointiin. Tämän jälkeen päätettiin, mitä parannuksia olisi järkevää toteuttaa olemassa olevaan laitteistoon, ja aloitettiin uuden ohjausjärjestelmän suunnittelu. Työn tuloksena valmistui laitteistoa ohjaava logiikkaohjelma sekä käyttöliittymä, josta käyttäjän on mahdollista muuttaa toiminta-asetuksia. Järjestelmän käyttöönotto sijoituskohteessa vaatii joidenkin toimintojen osalta testausta ja säätöjen kohdalleen hakemista, koska testausvaiheessa laitteistoon ei kytketty toimilaitteita ja antureita vaan järjestelmän toimivuuden testaus tehtiin simuloimalla toimintoja ohjelmoitavan logiikan online-testitilassa.
Asuinkerrostalojen energiatehokas hallinta
Tarpeenmukainen ilmanvaihto oppilaitoksissa : Energiansäästö ja ilmanlaatu
Ilmanvaihtojärjestelmän ohjauksen uusiminen
Rakennusautomaatioprojektin eteneminen ja kannattavuuden parantaminen
Modbus-integrointi rakennusautomaatiojärjestelmään
Rakennusautomaatio ja sen soveltaminen pienoismalliympäristössä
Kiinteistön kulutusseurantasovelluksen kehittäminen
Tässä työssä perehdytään koneohjaukseen kokonaisvaltaisesti, mutta tarkemmin juuri kaivukoneen ohjaukseen. Työssä on pyritty selvittämään erilaisia vaihtoehtoja kaivukoneen ohjaukseen sekä selvittämään niiden ominaisuuksia ja käyttömahdollisuuksia. Asiaa on tarkasteltu pienen maarakennusyrityksen näkökulmasta eli onko hankinnalle taloudellisia, työkannallisia ja käyttöönotollisia perusteita ja missä töissä koneohjaus on hyödynnettävissä. Pääpaino on pyritty pitämään 3D- koneenohjauksessa, joka on juuri se tekniikka, joka on mullistamassa perinteistä maarakennusalaa. Asiaa on selvitetty muutamia asiantuntijoita ja alan urakoitsijoita haastattelemalla sekä kyselyllä, joka lähetettiin laitevalmistajille sekä urakoitsijoille. Kyselyn tulokset ovat yhteenvetona omassa kappaleessaan. Tämä työn toteutus on lähtenyt liikkeelle omasta kiinnostuksestani kaivukoneisiin sekä erityisesti niiden 3D- ohjaukseen. Olen kiinnostunut selvittämään koneohjausteknologian tuomia mahdollisuuksia sekä pysymään ajan hermolla maarakentamisen tulevassa kehityksessä. Työssä asiaa katsotaan pienemmän maarakennusyrityksen näkökulmasta. Työ loi hyvät puitteet perehtyä asiaan paremmin kuin ehkä muuten olisi ollut mahdollisuuksia. Opinnäytetyö voi toimia tietopakettina muillekin asiasta kiinnostuneille, eli työssä selvitetään myös koneohjauksen perusasioita.
Tiivistelmä: Tämän opinnäytetyön tavoitteena oli kartoittaa Vantaan Seurakuntayhtymien viiden pääkirkon rakennusautomaation ja rakennusautomaatioon liittyvien kenttälaitteiden kunnossapidon tarve, uusimisen tarve, kehitysmahdollisuudet ja näitä apuna käyttäen energiansäästömahdollisuudet rakennusautomaatiolla. Tässä työssä paneudutaan pääosin rakennusautomaatiojärjestelmiin, ilmanvaihdon-, valaistuksen- ja lämmityksenohjauksiin, koska näidenavulla voidaan hallita ja säästää kiinteistön energiankulutusta. Tavoitteena on muodostaa kokonaiskuva kiinteistöjen rakennusautomaatiosta.    Rakennusautomaatiolla pystytään hoitamaan lähes kaikki kiinteistön talotekniset laitteet, joten oikein säädetyllä ja ohjatulla rakennusautomaatiojärjestelmällä säästetään energiaa ja toimilaitteita. Suomen vaihtelevissa olosuhteissa rakennusautomaation hyödyt tulevat parhaiten esiin, koska toimilaitteita tulee säätää koko ajan olosuhteiden ja tarpeiden mukaan, jotta saataisiin mahdollisimman suuri energiansäästö.    Tässä työssä kerrotaan ensin rakennusautomaatiosta yleisesti ja siitä, mitä hyötyjä oikein rakennetulla, säädetyllä ja ohjatulla rakennusautomaatiolla voidaan saavuttaa. Seuraavaksi käytiin läpi jokaisen kirkkorakennuksen automaatiolaitteet, valvomoineen ja alakeskuksineen. Lopuksi on tehty ehdotelma kunnossapidosta ja kehitysmahdollisuuksista.    Työn tuloksena saatiin jokaisen kirkon osalta rakennusautomaatio ja toimilaitteet kartoitettua ja näiden avulla esitettyä erilaisia kunnossapidon tarpeen omaavia muutoksia ja kehitysmahdollisuuksia.
Rakennusautomaatiolla energiasäästöihin kiinteistöissä
STING -kiinteistöautomaation oppimisympäristön opetusharjoituksien ja -tehtävien kehittäminen
Rakennusautomaatiojärjestelmän kuvaus ja työselitys
Energiatehokkuus rakennuksissa
Rakennemittausten liittäminen Fidelix-automaatiojärjestelmään
Kiinteistön lämmönsäätö- ja ohjausautomatiikka
Rakennusautomaatio LVI-saneerauksessa
Lämmitysprosessien ohjaus
Toimistokiinteistön energiamodernisointi : ilmanvaihto, rakennusautomaatio, valaistus
Taloautomaation asennus vanhaan pienkiinteistöön
Vannekehän käsittelyn automatisointi täsmäysvaiheessa
Siemensin  kiinteistöautomaatiojärjestelmän käyttöönotto
Kaakelointikoneen automaatio- ja sähkötoteutus
Kotiautomaatiojärjestelmän valinta omakotitaloon
Automaatiojärjestelmän suunnittelu päiväkotiin
Tämän opinnäytetyön tarkoituksena oli muuttaa vanhan toimistotilan valaistus ja markiisien ohjaus KNX-järjestelmällä toteutettavaksi sekä samalla perehtyä KNX-järjestelmään. Ennen kuin voitiin aloittaa uuden järjestelmän suunnittelu, piti selvittää toimistotilan nykyisen valaistusohjauksen toiminta ja päivittää vanhat sähkökuvat vastaamaan sen hetkistä tilannetta. Sen jälkeen valittiin käytettävät komponentit, mietittiin valaistuksen kytkimien ja valojen paikat sekä tehtiin uusi sähkösuunnitelma. KNX-järjestelmä on hajautetulla ohjauksella toteutettu ohjausjärjestelmä muun muassa valaistuksen, lämmityksen ja aurinkosuojien ohjaukseen. KNX-järjestelmässä ei ole mitään erillistä ohjaukseen osallistuvaa keskuslaitetta, vaan laitteet keskustelevat suoraan keskenään. Järjestelmää voidaan ohjata samanaikaisesti useasta eri paikasta. Myös etäkäyttö on mahdollista. KNX-järjestelmä pohjautuu EIB-väylätekniikkaan, joka on kehitetty 1990-luvun alussa sähköasennusten kasvavien vaatimusten täyttämiseksi. KNX-tavaramerkki takaa eri valmistajien komponenttien yhteensopivuuden ja yhdistämisen keskenään. KNX-järjestelmässä komennot välittyvät sanomapakettien muodossa symmetrisillä signaalipulsseilla joko väyläkaapelia, sähköverkkoa tai langatonta radioverkkoa pitkin. Järjestelmän häiriönsietokyky on hyvä. KNX-järjestelmän etuna verrattuna perinteisiin järjestelmiin on muun muassa suunnittelun ja muutosten sekä lisäysten teon helppous, joustavuus, säätömahdollisuudet, energian säästö, toimintojen yhdisteltävyys ja etäkäyttö sekä -valvonta. Järjestelmään on mahdollista liittää turvallisuussovelluksia suhteellisen pienillä kustannuksilla. Myös erilaiset käyttöhäiriöt huomataan helpommin.
Valvonta-alakeskuksen suunnittelu saneerauskohteeseen
KNX Oppimisympäristössä
Tämä työelämän kehittämistehtävä on tehty Caverion Suomi Oy:lle. Markkinoiden muuttaessa muotoaan kilpailu-urakoista erilaisiin hankkeisiin, oli yrityksessä mietittävä uutta tapaa myydä palveluita. Caverion ei ole halvin palveluntarjoaja, vaan haluaa olla paras. Mikä on asiakkaan silmissä paras palvelutuote? Mihin teknologiamarkkinat ovat menossa, mitä tuotteilta halutaan? Kehittämistehtävässä käsitellään seuraavia näkökulmia: Mitä energiasäännökset vaativat kunnilta ja yrityksiltä ja minkälaiset vaatimukset ovat tulevaisuudessa, mitkä ovat asiakkaiden ajatukset säädöksistä, mitä asiakkaat haluaisivat tuotteilta, miten palvelutuotteiden sisältö on muokattavissa asiakkaalle haluttavaksi? Miten rakennusautomaatiolla voidaan lisätä hyvinvointia? Miten rakennusautomaatiota kannattaisi kehittää tulevaisuuden tuotteena? Työn tavoitteena on ymmärtää markkinaa paremmin. Lisäksi pyritään lisäämään asiakkaiden tietoisuutta haastattelutilanteilla energiatehokkuusvelvoitteista sekä tarjoamistamme palveluista niistä suoriutumiseksi. Lisäksi halutaan selvittää, että mitä tulevaisuus tuo markkinoille tullessaan. Tutkimuksen pohjana on IEA:n vuonna 2011 tuottama raportti sekä siihen perustuva EU:n energiadirektiivi, johon puolestaan pohjautuu myös Suomen energialainsäädäntö ja energiatehokkuussopimukset. Asiakkaiden näkemyksiä kerään kvalitatiivisilla haastatteluilla. Haastatteluiden tuloksena havaittiin, että asiakaskunnassa uskotaan tekniikan kehittymiseen ja muutoksen mukana pyritään pysymään. Tulevaisuuden trendeinä asiakaskunnassa nähdään paikallisuuden lisääntyminen energian tuotannossa, yhteyksien parantaminen, verkko- ja väyläpohjaisuuden lisääntyminen sekä järjestelmien avoimuuden kehittyminen. Asiakkailla on olemassa hyviä kumppanuuksia ja halua kehittää niitä. Haastatteluissa tuli esille myös kiinnostus koulutusta kohtaan tiedon jakamiseksi. Saneerauksissa valtion tukimuodot koetaan usein riittämättömiksi ja energiatuista koetaan jopa olevan enemmän haittaa kuin hyötyä. Edelleenkin raha ratkaisee useissa tarjouskilpailukohteissa, eikä muita mittareita käytetä. Ei edes kokonaistaloudellisuuden tarkastelua useinkaan tehdä. Energiakatselmukset mielletään usein samaksi asiaksi kuin energiatodistus ja katselmuksia pidetään turhana pakkona. Energiatehokkuuslain taustalla vaikuttavat tutkimukset ja EU:n säädökset ovat asiakkaille vieraita. Energiayhtiöissä on epätietoisuutta energiatehokkuuslain vaatimasta yhteistyöstä. Jotta kehityksen mukana pysyttäisiin, on omaa koulutusta ylläpidettävä. Lisäksi kannattaa kou-luttaa ja tiedottaa asiakkaita tukimuodoista, tekniikoista, prosesseista, energiakatselmuksista ja energiatehokkuuslaista. Energiansäätölupauksia kannattaa markkinoida vaihtoehtona energiatuille. Caverionin kannattaisi aloittaa uusien tekniikoiden pilottihanke ja etsiä siihen sopivat kumppanit. Kumppanuuksia ja yhteistyötä energiayhtiöiden kanssa on kehitettävä.
KNX-väylätekniikka ja sen kustannusvertailu sairaalassa
Sääennusteen hyödyntäminen rakennusautomaatiossa
Jäähallin rakennusautomaatio
Toimistorakennuksen rakennusautomaation laajennus
Homeserver : Käyttöönotto ja QuadClient
Rakennusautomaatiojärjestelmien modernisointi
Vantaan Seurakuntayhtymien viiden pääkirkon rakennusautomaatiojärjestelmien kartoitus, kunnossapidon ja uusimisen tarve sekä kehitysmahdollisuudet
Suunnittelujärjestelmien vertailu ja kehitysmahdollisuuset lasijulkisivurakentamisessa
KNX-järjestelmän käyttöönotto omakotitalossa
Opinnäytetyön tarkoituksena oli selvittää mahdollisuuksia liittää opinnäytetyön tilaajana toimineen Porin kaupungin teknisen palvelukeskuksen omistamisen yksikön käytössä olevat, eri valmistajien rakennusautomaatiojärjestelmien valvontaohjelmistot toimintoineen, yhteen keskitettyyn rakennusautomaation valvontaohjelmistoon. Osana opinnäytetyötä oli myös kartoittaa tämän hetkinen rakennusautomaation laitekanta, sekä selvittää tarvittavia muutoksia nykyiseen rakennusautomaatiota ja sen hankkimista koskevaan ohjeistukseen. Ohjeistuksen muutoksella pyritään siihen, että tulevaisuudessa hankittavat automaatiojärjestelmät voitaisiin liittää mahdollisimman saumattomasti uuteen valvontaohjelmistoon. Opinnäytetyön tulokseksi saatiin ehdotus valvomojärjestelmästä, sekä rakennusautomaation hankinta- ja suunnittelu ohjeeseen tarvittavista muutoksista sekä lisäyksistä. Opinnäytetyö toteutettiin kvalitatiivisena tutkimuksena, jonka teoria perustuu automaatioalan kirjallisuuteen. Tutkimusmentelmänä käytetiin tiedonkeruuta kiinteistökäynnein sekä kohdeorganisaation sekä alan asiantuntijahaastatteluin. Tutkimusaineistoa analysoitiin ja sovellettiin ehdotukseen valvomojärjestelmästä.
Rakennusautomaation järjestelmäintegraatiot
Opinnäytetyön aiheena oli GEA CAIRfricostar -ilmankuivaimen liitäntä Fidelix-kiinteistöautomaatiojärjestelmään Modbus-väylällä. Työ tehtiin osana omakotitalon kiinteistöautomaatiourakkaa. Ilmankuivaimen liitäntä kiinteistöautomaatiojärjestelmään toteutettiin luomalla Modbus-ohjelma OpenPCS-sovelluksella. Tuloksena luotiin graafinen käyttöliittymä ilmankuivaimen toiminnan seuraamiseen ja aikaohjelman ohjaamiseen. Käyttäjä voi asettaa graafisesta käyttöliittymästä ilmankuivaimen minimi-ilmamäärän sekä lämpötilan ja kosteuden asetusarvot.
Ouman Oy on lähtenyt selvittämään kiinteistöjen ohjausten toteuttamista valmiiksi ohjelmoidulla, kiinteillä pistemäärillä sekä rajatuilla ohjausmahdollisuuksilla varustetulla rakennusautomaatiojärjestelmällä. Opinnäytetyön tarkoituksena oli selvittää, voiko tällaisella järjestelmällä toteuttaa kattavasti eri kiinteistöjen ohjaustarpeet, tutkia järjestelmän kustannustehokkuutta ja tarkastella vastaavien tuotteiden markkinatilannetta. Työhön kerättiin ensin yleistietoa rakennusautomaatiosta ja kartoitettiin yrityskohtaisesti erilaisten järjestelmien tarjontaa. Teoriaosuutta jatkettiin selvittämällä valintapohjaiseen järjestelmään tulevien komponenttien ominaisuuksia ja tutkittiin nettivalvomon tuomia mahdollisuuksia kiinteistönhallinnassa. Tämän jälkeen paneuduttiin itse työn tarkoitukseen ja lähdettiin kartoittamaan järjestelmän sopivuutta vanhoihin kiinteistöihin sekä vertaamaan kustannustehokkuutta perinteisesti toteutettavaan järjestelmään. Lopuksi suoritettiin järjestelmän ensiasennus, josta dokumentoitiin toimintojen käyttöönotto. Tuloksissa päädyttiin toteamukseen, että järjestelmällä saadaan katettua suurin osa tutkittujen kohteiden ohjaustarpeista ja kustannussäästöt voivat olla suurimmillaan jopa kolmannes perinteisen järjestelmän kokonaishintaan verrattuna. Ensiasennuksen suorittamisen jälkeen järjestelmän käyttöönottaminen todettiin erittäin yksinkertaiseksi toimenpiteeksi ja se saatiin dokumentoitua työhön vaiheittaiseksi ohjeeksi.
KNX-opetusympäristö perustutkintokoulutukseen
Terätehtaan kiinteistöautomaation modernisointi ja energianhallinta
Tässä opinnäytetyössä käsiteltiin sääennustetta hyödyntävän rakennusautomaatio-järjestelmän toimintatapaa, sen hyötyjä perinteiseen järjestelmään nähden sekä sen energiansäästöpotentiaalia eri käyttökohteissa.    Työn aluksi käsiteltiin energiankulutuksen määrää kotitalouksissa sekä energiatehokkuuden käsitettä ja siihen vaikuttavia tekijöitä. Rakennuksissa kulutetaan jatkuvasti enemmän energiaa, jolloin hukkaenergian määrän pienentäminen on muodostunut tärkeäksi rakennustekniikan osaksi. Erilaisia sovelluksia energiatehokkuuden parantamiseksi on tullut markkinoille huomattavia määriä ja olemassa olevia sovelluksia on optimoitu merkittävästi. Energiatehokkuuden parantamisen tavoitteena rakennuksissa on ympäristöystävällisyyden lisäksi merkittävät taloudelliset säästöt.    Asiakkaan ensisijaisena tavoitteena rakennusautomaatiojärjestelmää uusittaessa on kustannustehokkuus. Yksi kustannustehokkaimmista energiansäästötavoista on käyttää ohjelmistoilla toteutettavia ratkaisuja. Tässä työssä käsiteltiin Niagara AX  automaatiojärjestelmään lisättävää sääennustetta hyödyntävä ohjelmistoa ja sen aikaansaamia energiatehokkuusmuutoksia rakennuksissa. Ohjelmiston tietolähteenä työssä käytettiin Ilmatieteen laitoksen avoin data -palvelua. Ilmatieteen laitoksen avoin data on käyttäjälle ilmaista ja parantaa täten järjestelmän kustannustehokkuutta.    Työn tuloksena voidaan todeta, että sääennusteen huomioiva ominaisuus osoittautui erittäin potentiaaliseksi säästöjä tuottavaksi päivitykseksi lähes minkä tahansa rakennuksen automaatiojärjestelmään. Kustannustehokkuutensa ja helpon asennettavuutensa takia käyttöönottokustannukset jäävät pieniksi. Järjestelmän hyödyt näkyvät sekä taloudellisina säästöinä että mukavuustekijöiden parantumisena.  Asiasanat: rakennusautomaatio, säätöjärjestelmät, säänennustus.
KNX-Järjestelmän suunnittelu omakotitaloon
Älytalon ohjelmistoratkaisut ja tietoturva
Opinnäytetyön toimeksiantaja, Schneider Electric Finland Oy, on tarjonnut eValvomopalvelua  vuodesta 2003. Palvelun mahdollisti ohjelmistopäivitys, joka tarjosi web-käyttöliittymän  silloisen rakennusautomaatiovalvomon, TAC Vista:n paikallisen TAC Vista  Workstationin rinnalle. Valvomon sijoittelu määräytyi usein muiden teknisten tilojen mukaan  ja valvomo oli tapana usein asentaa esimerkiksi ilmanvaihtokonehuoneeseen, jolloin  sen päivittäinen käyttö paikallisesti saattoi olla hankalaa.  Opinnäytetyön tavoitteena oli tutkia kehittämistyönä tehtävän, valtionhallinnon vaatimuksiin  vastaavan dokumentaation vaikutuksia palvelun laatuun. Prosesseja kuvattiin ja  teknisiä dokumentteja luotiin, jotta päivittäiset prosessit tehtäisiin aina samalla tavalla,  tekijästä riippumatta. Lisäksi eValvomo-palvelun toiminnan taso haluttiin sellaiseksi, että  se voitaisiin haluttaessa auditoida VAHTI:n, eli valtionhallinnon tietoturvallisuuden johtoryhmän  ohjeissa esitetyn korotetun suojaustason mukaiseksi.  Opinnäytetyön tarkoituksena oli selvittää tehdyn dokumentaation vaikutukset palvelun  laatuun sisäisten asiakkaiden näkökulmasta. Sisäiset asiakkaat ovat Schneider Electric  Finland Oy:n työntekijöitä, jotka käyttävät eValvomo-palvelua päivittäin. Laatukartoitus  tehtiin kahtena kyselytutkimuksena ennen ja jälkeen dokumentaation laatimisen.  Opinnäytetyön tulokseen vaikutti se, että jälkimmäinen kysely tehtiin vielä luotettavien  tulosten kannalta liian aikaisessa vaiheessa. Dokumentaation ja prosessikuvausten tekemisestä  oli kulunut vähän aikaa, joten merkittäviä muutoksia kyselyiden välillä ei ollut  havaittavissa.  Opinnäytetyön tuloksena saatiin lisäksi erilaisia palvelun laadun kehittämistä edistäviä  ideoita. Kyselytutkimuksessa saadut palautteet liittyivät tavoitettavuuteen ja viestintään.  Palautteesta saatiin ideoita osaston toiminnan kehittämiseksi.
Kiinteistöautomaatio ja vertailu kahden järjestelmän välillä
Ilmanvaihtokoneen huolto ja automaatiosaneeraus Pihlajaniemen koulussa
Avoimet taloautomaation intergraatioratkaisut ja energiatehokkuus
Opinnäytetyön tavoitteena oli tehdä väylälaitteisto, jossa keskityttiin tutkimaan Schneiderin HomeLYnk-kiinteistöautomaation etähallintajärjestelmää. Työssä tutkittiin, kuinka kyseisellä järjestelmällä pystyi etänä hallitsemaan laitteistoon asennettua IP-kameraa ja DALI-valaisinta KNX-väylään liitettynä. Lisäksi tutkittiin DALI-KNX Gatewaytä kahden eri väylän integraatioratkaisuna. Työn tarkoitus oli avartaa käsitystä rakennusautomaation integraatioratkaisuista ja etähallintatavoista sekä niihin liittyvistä hyödyistä ja ongelmista. Lisäksi työssä havainnoitiin tietoturvaan ja tietoliikenteeseen liittyviä asioita. Opinnäytetyön haasteena oli saada luotua nopeasti reagoiva etähallinta käyttäen Schneiderin HomeLYnkiä, jolla pystyy ohjaamaan kaikkea laitteeseen liitettyä rakennusautomaatiota langattomasti älypuhelimella ja tietokoneella automaatiojärjestelmän sisäverkon ulkopuolelta. Ongelmana oli esimerkiksi järjestelmän hidas reagointi. Lisää haasteita tuotti virtuaalisten porttien avaaminen reitittimestä ja kiinteiden IP-osoitteiden käsittely, joita tässä työssä tarvitsivat KNX-DALI Gateway, HomeLYnk ja IP-kamera. Opinnäytetyön tarkoitus oli luoda täydellinen reitti automaatiokeskuksen KNX-laitteista DALI-KNX Gatewayn kautta DALI-valaisimelle. Keskukseen liitetyllä HomeLYnk:illä mahdollistettiin tämän laitteiston etähallinta langattomasti. Kyseiset laitteet toimivat keskenään, ja tavoitteet saavutettiin. Järjestelmään pääsi älypuhelimella sekä tietokoneella käsiksi sisäverkon ulkopuolelta mistä vain. Valaisinta pystyttiin ohjaamaan visuaalisessa ympäristössä älypuhelimella ja tietokoneella syöttämällä internetselaimeen reitittimen julkinen IP osoite, joka oli uudelleen portitettu eteenpäin HomeLYnkin IP osoitteelle. Opinnäytetyö onnistui hyvin, ja työ oli tavoitteiden mukainen. Jotta etähallintajärjestelmää voisi suositella taajama-alueen ulkopuolelle, se vaatisi nopeampaa reagointikykyä järjestelmältä langattomien yhteyksien ollessa rajoitetumpia kuin taajama-alueella. Opinnäytetyössä selvisi myös, että väyläjärjestelmien integraatio on suotavaa monella eri tavalla.
Olavinlinnan rakennusautomaatiojärjestelmän saneeraus
EBTS-opetusympäristö
Kokoonpanoalueen layoutin esisuunnittelu
Koulurakennuksen LVIS-peruskorjauksen automaatiosuunnitelma
Hybridijärjestelmän suunnittelu
KNX-valmispaketit vakiokeskukseen
Vapaa-ajan asunnon lämmitysjärjestelmän ohjaus
DALI-valaistusohjausjärjestelmän käyttöönotto ja ohjelmointi
Rakennusautomaatiojärjestelmän tiedonsiirtorajapinnat huoltokirjaan
Sairaalarakennusten energiatehokkuuden kehittäminen rakennusautomaation avulla
Tiivistelmä: Tämän työn tavoitteena oli tutkia, mitä siitä eteenpäin tapahtuu, kun urakoitsijalle luovutetaan syvästabilointitöitä varten tarvittavat tiedot, siihen asti, kun työ on luovutusvaiheessa. Työn osana oli myös selvittää stabilointikoneiden koneohjauksen periaate, siihen tarvittavat ja sen tuottamat aineistot. Suunnitelmakuvat ovat oleellinen osa stabilointitöiden tekemistä, ne esittävät, mitä on tehtävä, havainnollistavat kohdetta tai kertovat mahdollisesta työtä häiritsevästä tekijästä. Niihin merkitään tehdyt pilarit ja mahdolliset muutokset ja niiden aiheuttajat. Nykyään suunnitelma-aineistojen ollessa pääasiassa cad-ohjelmilla tehtyjä on mahdollista tehdä stabilointitöitä tukevia lisäkuvia ja tilastoja, kuten maastomalleja, pilaripituuskäyriä ja diagrammeja. Syvästabilointipilarityöt tehdään nykyään koneohjauksen avustuksella. Järjestelmään syötetään suunnitellut pilarit, jotka esitetään ohjaamossa olevassa näyttöpäätteessä. Tietojen avulla kuljettaja osaa tehdä pilarin oikeaan paikkaan. Sama järjestelmä tallentaa pilarin todellisen sijainnin. Näiden tietojen avulla tehdään ns. toteumakuvat, joista käy ilmi pilarin todellinen sijainti. Tämän työn havainnot ja lopputulokset ovat 4 vuoden ajalta ja Skanska Infra Oy:n näkökulmasta kerrottuja. Eri stabilointikohteita on yhteensä noin 80 kpl, näistä suurin osa on tehty koneohjauksella. Työssä selvisi, että suunnitelmia on aina muokattava ja uusia suunnitelmia pitää tehdä. Paperikuvista ei voida vielä luopua, ja ne toimivat samalla apuna, kun toteumatietoja tehdään. Koneohjaus on parantanut pilarin sijainnin tarkkuutta huomattavasti niin teko- kuin toteumavaiheissakin. Stabilointikoneen ohjelmistoissa olisi kehitettävää, jotta koneohjausjärjestelmä ja koneen oma tiedonkeruujärjestelmä keskustelisivat enemmän keskenään.
Tässä opinnäytetyössä tarkastellaan erilaisia vaihtoehtoja omakotitalon hybridilämmitysjärjestelmäksi sekä niiden välisiä eroavaisuuksia. Työssä kerrotaan myös lyhyesti rakennusautomaation kehityksestä. Työ aloitettiin olemassa oleviin lämmitysratkaisuihin perehtymällä. Päälämmitysmuotoina vertaillaan öljy-, sähkö-, pelletti- ja hakelämmitystä. Eri energiamuotojen kustannuksista kerättyjen tilastojen pohjalta tehdään käyttökustannusvertailu, josta nähdään arvio kustannusten kehityksestä tulevaisuudessa. Työn tuloksista nähdään, mitä asioita on huomioitava lämmitysjärjestelmän suunnittelussa ja eri lämmitysmuodoilla 20 vuoden aikana kertyvät kustannukset.
KNX-automaatio omakotitalossa
GSD-Sonet Valvomo : Järjestelmän mahdollisuudet kiinteistöautomaatiossa
Kattoristikkotuotannon nykytila ja kehittäminen : case: Koskisen Oy
Rakennusautomaation käyttö sekä väylärakenteiden merkitys
Kiinteistöautomaatiojärjestelmän tietoturvakatsaus
Muistisairaiden ikäihmisten hoitokodin automatisoinnin toteutussuunnitelma
Seutuvalvomoon liityntä ja sen kannattavuus kiinteistökohtaisesti
Opinnäytetyössä kerrotaan kiinteistöautomaatiosaneerauksesta, joka tehtiin Aimo Kortteen konepajalle Ylivieskassa. Toimeksiantajana toimi Caverion Oy. Tehtävänä oli purkaa pois vanha yksikkösäätimillä toteutettu kiinteistöautomaatioratkaisu ja rakentaa tilalle uusi. Järjestelmä ohjaa neljää ilmastointikonetta, joista isoin on hallissa ja kolme pienempää hoitavat toimistojen, ruokasalin ja pukuhuoneiden ilmastoinnin sekä lämmönjakohuoneen laitteita. Lisäksi järjestelmään luotiin etävalvomo. Opinnäytetyössä käsitellään koko uuden järjestelmän toteutus: suunnittelu, asennus ja käyttöönotto. Lisäksi esitellään käytetyt menetelmät ja ohjelmat ja valmiin järjestelmän toiminta.
KNX-järjestelmä myynnillisesti
Uuden teknologiayrityksen kärkikäyttäjälähtöinen tuotekonseptointi
Rakennusautomaatiokeskuksen saneeraus
Oppimateriaali kiinteistöautomaation opetuslaitteistoon
Valaistuksen ohjausjärjestelmien säädettävyys valonlähteiden yhteensopivuuden ja ominaisuuksien kannalta
wControl – modulaarinen kiinteistön ohjausjärjestelmä
Ilmastoinnin dokumentointi
Tämän opinnäytetyön tarkoituksena oli suunnitella vapaa-ajanasunnon sähköistys sekä lämmitysjärjestelmän ohjaus huomioiden talvikauden satunnainen käyttö. Lämmitysjärjestelmän ohjaustarpeen tarvetta pohdittiin ensin tekemällä sähkösuunnitelma. Sähkösuunnitelmassa huomioitiin laitteistojen ja järjestelmien perussuunnittelun lisäksi lämmityksen ohjaukseen liittyvät vaatimukset. Tavoitteena oli suunnitella lämmityksen ohjaus siten, että asunnon ollessa tyhjillään voitaisiin tarvittaessa käyttää ns. kuivanapitolämmitysmoodia, jonka avulla epäedullinen kastepiste saadaan siirtymään huoneistossa sisältä ulospäin. Näin toimimalla rakenteet pysyvät kuivina energiaa säästäen. Ohjaukselle ja etähallinnalle asetettujen vaatimusten perusteella käytiin läpi vaihtoehtoisia järjestelmiä. Tarkempaan tarkasteluun työssä otettiin Ouman Plus C -kotiautomaatiojärjestelmä, jolla halutut lämmityksen hallintaan liittyvät ominaisuudet oli mahdollista toteuttaa.
KNX-järjestelmän käyttöönotto ja perusteet
Valintapohjaisen automaation hyödyntäminen uudis- ja saneerauskohteissa
Rakennusautomaation oppimisympäristön kehitys
Syvästabilointi : suunnitelmasta toteutukseen
Rakennusautomaatiojärjestelmän saneeraus
Rakennusautomaation tulevaisuuden kehityslinjoja : työelämän kehittämistehtävä
Kiinteistö Oy Palosaaren Kampus rakennusautomaatiojärjestelmä
Kiinteistöautomaatiojärjestelmien etäkäyttöliittymäsovellus
KNX-toteutus
Huoltomiehen pääte BACnet ympäristöön
Toimisto- ja valvomorakennuksen automaation suunnittelu ja toteutus
Tiivistelmä: Rakennusautomaatio LVI-saneerauksessa. Työssäni selvitän rakennusautomaation osuutta onnistuneessa LVI-saneerauksessa. Työn tarkoituksena on selvittää vanhojen automaatiojärjestelmien laajennus ja saneerausmahdollisuudet. Kirjoitustani varten haastattelin pitkän linjan ammattilaisia rakennusautomaatioalalta sekä seurasin suurehkon liikekiinteistön automaatiosaneerausta. Haastatteluista selvisi, että rakennusautomaatio toimijoiden kirjo on suuri eikä vanhan järjestelmän saneeraajan löytäminen ole aina helppoa. Lopputulokseksi sain ohjeet, joiden mukaan vanha automaatiojärjestelmä voidaan saneerata osana suurempaa TATE-saneerausta. Lisäksi selvitin yleisimpien vanhojen toimijoiden nykyiset vastineet.
Kaivinkoneen koneohjauksen hyödyntäminen talonrakennustyömailla
Sähköenergiamittarin liittäminen rakennusautomaatiojärjestelmään
Omakotitalon automatisointi ja verkottaminen
Asuinrakennusten energiankulutus ja automaatiolla saavutettavat hyödyt
Yleisimmät asennusvirheet ilmastointitekniikan automaatiossa
Etävalvomon tietoliikenneyhteyksien kehitysprojekti : kiinteistöautomaatio- ja turvajärjestelmät
Rakennusautomaatiojärjestelmän tekninen hankintaohje
Kiinteistöautomaatiojärjestelmän liittäminen eValvomoon
Ilmankäsittelykoneen ohjauksen uusiminen
KNX-järjestelmän käyttöönotto
Sähkötilojen rakennusautomaation toteutus
Kiinteistöautomaation kuntokartoitus
Väyläpohjaisen automaatiojärjestelmän päivittäminen
Pörssisähkön hintaseuranta ja sen hyödyntäminen kiinteistöjen energiankulutuksessa
Rakennusautomatiikan pioneeri : pitkän työuran jälkeen Lauri Skantsilla on vihdoinkin aikaa historianharrastukselle
Energiankulutus eritasoisella rakennusautomaatiolla varustetuissa rivitalokiinteistöissä
KNX-järjestelmien suunnitteluohje : Insinööritoimisto Aarne Kärkkäinen Oy
LVIS-asennuksien  suojaaminen asuntorakentamisen työmailla
Tämän työn tarkoituksena oli selvittää, mitä erilaisia vaihtoehtoja on käytettävissä asuinkerrostalojen järjestelmien energiatehokkaaseen hallintaan. Aluksi työssä tutustuttiin niihin syihin, jotka ovat energian säästämisen ja energiatehokkuusprojektien taustalla. Tämän jälkeen työssä käytiin läpi järjestelmäkohtaisesti yksi energiatehokkuutta kartoittanut projekti, minkä jälkeen siinä havaitut tulokset ja saavutettavat energiansäästöt esiteltiin. Keskeinen osa-alue on keskitetyllä rakennusautomaatiojärjestelmällä hallittavat talotekniset järjestelmät. Työ ei ota kantaa rakenteellisiin seikkoihin. Työssä esitettyjä toimenpiteitä voidaan soveltaa myös niin uudiskohteisiin, kuin saneerauskohteisiinkin. Tämän työn kartoitusprojekti on tehty Schneider Electricin asiakkaan tilauksesta.
Konepajan kiinteistöautomaation saneeraus
Suomalaisten teollisuuskiinteistöjen energiatehokkuuden parantaminen : Uudella tekniikalla parannuksia kustannustehokkuuteen
Automaation vaikutus energiatehokkuuteen Pirkanmaan palvelurakennuksissa : COMBI-projekti
Tässä opinnäytetyössä on tutkittu pörssisähköhinnan muodostumista ja sen käyttäytymistä yhden vuoden ajalta. Lisäksi on tehty vertailevia laskelmia tavanomaisen aikasähkötariffiin perustuvan sähkösopimuksen ja pörssisähkösopimuksen välillä. Työssä on selvitetty tavanomaisen kotitalouden sähkönkulutusjakaumaa ja arvioitu, millaisia säästöjä olisi mahdollista saavuttaa käyttämällä pörssisähköä ja välttämällä kaikkein kalleimpia tuntihintoja sekä hyödyntämällä vuorokauden halvimpia tunteja. Työn aikana toteutettiin demolaite, joka seuraa päivittäin pörssisähkön hintaa ja ohjaa automaattisesti haluttuja kulutuslaitteita päälle tai pois vuorokauden kalleimpien ja halvimpien tuntien kohdalla. Erityisesti kotitalouksien teholtaan suuret laitteet, kuten vesivaraajat sekä sähkölämmityspatterit, ovat suuremmassa roolissa sähköenergian kulutuksen optimoinnissa. Demolaite indikoi led-näytöllä kuluvan vuorokauden kalleimmat ja halvimmat tunnit etukäteen. Näin kuluttaja voi itse vaikuttaa omaan sähkönkulutustapaansa välttämällä epäedullisia tuntihintoja. Opinnäytetyön perusteella voidaan todeta, että valitsemalla pörssisähkösopimus on saavutettavissa 100–200 € vuosisäästöt sähköenergian hinnassa tavanomaisessa sähkölämmitteisessä omakotitalossa. Minimisäästö saavutetaan ilman erityisiä ohjaustoimenpiteitä. Suurempi etu saadaan kun hyödynnetään vuorokauden halvimmat tunnit maksimaalisesti. Lisäksi säästöjen suuruus riippuu voimakkaasti kulutuksen ajankohdasta vuorokauden sisällä ja vuodenajasta. Kulutuslaitteita pörssisähkön tuntihinnan perusteella aktiivisesti ohjaavan laitteen kokonaiskustannukset nousevat niin suuriksi, ettei taloudellista perustetta ko. investoinnille välttämättä löydy pienkiinteistöissä. Suuremmissa kohteissa ja varsinkin uudisrakentamisessa, jossa sähkösuunnitelussa voidaan huomioida pörssisähkön tuntihinnan aiheuttamat vaatimukset, on investointi ilmeisen kannattava.
Kaivukoneautomaatio ja sen soveltuvuus pienelle maarakennusliikkeelle
Ilmankuivaimen liitäntä kiinteistöautomaatiojärjestelmään
Rakennusautomaatiojärjestelmän hankintaopas
Väyläpohjaisen valaistuksenohjauksen uusinta
Kenttäväylätekniikat ja LonWorksin soveltuminen teollisuuden tiedonsiirtoon
KNX-oppimisympäristön kehitys
Rakennusautomaatiojärjestelmien tiedonsiirtorajapinnat
NWG Tools OY:n toimihenkilöillä syntyi liikeidea kaakelointiprosessin helpottamisesta ja nopeuttamisesta koneen avulla. Opinnäytetyön aiheena oli kyseisen kaakelointikoneen automaatio- ja sähkösuunnittelu. Projektin suurimmat haasteet olivat sähköistys- ja automaatiokustannusten pitäminen pienenä, jotta lopullisen tuotteen hinta ei kohtuuttomasti nousisi asiakkaalle. Ohjauksen toteuttamiseen mietittiin myös mikrokontrolleripohjaisia ratkaisuja, mutta ne eivät osoittautuneet juurikaan edullisemmiksi kuin kaupalliset pienlogiikat. Työ käsitti paljon erilaisten ratkaisujen punnitsemista ja yhteistyötä koko projektiryhmän kesken. Automaatio- ja sähkötoteutus tehtiin toivotulla tavalla sekä budjetin puitteissa. Automaatiototeutus edullisella pienlogiikalla pystyttiin tuomaan markkinoille kilpailukykyiseen hintaan.
Opinnäytetyön kohteena oli 1950-luvulla rakennettu toimistokiinteistö, joka on saneerattu kertaalleen vuonna 2008. Kiinteistö remontoitiin nyt uudelleen sisäilmaongelmien vuoksi. Työssä kerrotaan, kuinka rakennusautomaation eri toimintakokonaisuudet saadaan toimimaan yhtenä järjestelmänä. Työssä käydään läpi kolmen erilaisen väylälaitteen liittäminen automaatiojärjestelmään. Lisäksi työssä perehdytään kahden ilmastointikoneen säätöihin ja ohjauksiin sekä eripuolilta kiinteistöä tuleviin informatiivisiin mittauksiin, joiden avulla seurataan kiinteistössä tapahtuvia muutoksia. Opinnäytetyön tavoitteena oli perehtyä lisättävän IV-koneen toimintaan, yhdistää koneen eri toimintakokonaisuuden yhdeksi kokonaisuudeksi ja soveltaa eri säätötekniikoita sekä yhdistää eri väylälaitteet toimimaan saumattomasti yhtenä järjestelmänä ja pysyä annetussa aikataulussa. Kaikki työlle asetetut tavoitteet saavutettiin. Opinnäytetyöhön kuului uusien laitekokonaisuuksien ohjelmointi ja näiden käyttöönotto sekä huolehtiminen aikataulussa pysymisestä.
Uusi kiinteistöautomaatio : opettajan ohjeet ja vastausmallit
Kantopyöräasennuksen kehittäminen
KNX-tukimateriaali tukkumyyjälle
Rakennusautomaation kehittäminen
Väyläjärjestelmien integraatio ja etähallinta
Suora tietokonesäätö rakennusautomaatiossa : asenteissa olisi rassaamista
Rakennusautomaatioprojektin toteutus automaatiojärjestelmällä
Wapice  IoT-Ticket.com -valvomoalusta kiinteistöautomaatiokäytössä
KNX-koulutus
VAHTI-dokumentointi osana palvelun laadun kehittämistä
Valvonta-alakeskus ja sen valmistus johtosarjoilla
Suomen automaatioverkkojen haavoittuvuus
Pientalon hybridilämmitysjärjestelmän automatisointi
Tiivistelmä.
Pellettikattilan ohjausjärjestelmän modernisointi
Tässä opinnäytetyössä tutustuttiin KNX-kiinteistöautomaatiojärjestelmään ja tavoitteena oli laatia ohjeistus KNX-järjestelmällä toteutettavan kohteen dokumentointiin. KNX-kiinteistöautomaatiojärjestelmä on standardisoitu maailmanlaajuisesti Se takaa laitteiden yhteensopivuuden laitevalmistajasta riippumatta sekä laitteiden ohjelmoinnin yhdellä yhteisellä ohjelmalla. Järjestelmällä saadaan yhdistettyä kaikki kiinteistön sähköiset toiminnot yhtenäiseksi toimivaksi kokonaisuudeksi. KNX-järjestelmän laitteet ovat älykkäitä laitteita, joissa äly sijaitsee itsessään, ja ne keskustelevat keskenään väylän avulla. KNX-kiinteistöautomaatiojärjestelmä yleistyy nopeasti ja tarjoaa kiinteistöissä energiansäästöä, mukavuutta ja sitä on helppo muunnella.    Opinnäytetyössä muodostettiin kokonaiskuva KNX-kiinteistöautomaatiojärjestelmällä toteutettavan kohteen tehtävistä. Työssä annettiin ohje sähkösuunnittelijalle suunnitelmista ja siitä, mitä niissä tulisi esittää, jotta ohjelmointi- ja asennustyön suorittaminen olisi sujuvaa. Urakoitsijan näkökulmasta työssä käytiin läpi tarkastuksia ja mittauksia, joita järjestelmällä toteutettavaan kohteeseen tulisi suorittaa ennen kohteen luovutusta rakennuttajalle.    KNX-kiinteistöautomaatiojärjestelmä on vielä monin paikoin uusi asia monille yrityksille, eikä siitä ole vielä muodostunut yhtenäistä toimintaperiaatetta, jota kaikki yritykset noudattaisivat. KNX-järjestelmällä toteutettavan kohteen dokumentoinnin merkitys korostuu entisestään, joten ohjeistuksen laatiminen oli ajankohtaista.
Opinnäytetyön aiheena oli Caverion Suomi Oy:n Oulun toimipisteen etävalvomopalvelun taloteknisten järjestelmien tietoliikenneyhteyksien kartoittaminen, kehittäminen, suunnittelu ja toteutus. Valvomo- ja huoltopalvelun järjestelmien modernisoinnilla tavoiteltiin turvallisempaa ja joustavampaa selkeästi hallinnoitavaa kokonaisuutta vähemmillä ulkoisten palveluntarjoajien palveluilla. Näiden ominaisuuksien myötä järjestelmästä haluttiin samalla kehittää kustannustehokkaampi paketti. Työn tavoitteena oli edistää ja päivittää nykyistä järjestelmää kohti edellä mainittuja tavoitteita. Työssä pohditaan etävalvomojärjestelmän tietoliikenneyhteyksien tarvetta ja vaatimuksia kiinteistöautomaation ja kulunvalvontalaitteiston kannalta käytettävyyden ja tietoturvallisuuden näkökulmasta. Aihetta pohjustetaan teoriaosuudella, jossa tutkitaan nykypäivän taloteknisten tietoverkkojen turvallisuutta ja kehitysnäkymiä. Työssä käydään läpi myös tietoliikenneyhteyksien päivityksiin käytetyn laitteiston valintakriteerejä ja toimintaa sekä järjestelmän toteutuksen etenemistä. Projektiin kuului myös muita tämän työn ulkopuolella tehtyjä valvomopalvelimien ohjelmointi- ja muutostöitä. Näitä ohjelmointi- ja muutostöitä tehtiin asiantuntijoiden avustuksella sekä omalla aikaisemmalla kokemuksella Caverion Suomi Oy:n palveluksessa. Työn aloitus oli aikaisemmasta talotekniikka-alan työkokemuksesta huolimatta haastava, mutta kohdekartoitusta tehdessä asiantuntijoiden avustuksella oikeat suuntaviivat alkoivat hahmottua. Etävalvomon tietoliikenneyhteyksien päivitystyö onnistui suunnitelmien mukaisesti ja suurempia tuotantokatkoja ei tullut. Seuranta-aikana järjestelmä on todettu varmatoimiseksi ja sen monipuolisilla ominaisuuksilla saadaan ratkaistua useat verkottuneiden talotekniikkalaitteistojen tarjoamat haasteet.
Tiivistelmä: Tämän opinnäytetyön tavoitteena on selvittää rakennusautomaatiojärjestelmän ja talotekniikan auditoinnilla saavutettavaa energiansäästöä sairaalarakennuksessa. Auditoinnin tavoitteena on varmistaa rakennusautomaatiojärjestelmään liitetyn talotekniikan toimivuus ja energiatehokas käyttö. Kuuteentoista HUS-kuntayhtymän sairaalakiinteistöön tehtiin rakennusautomaatiojärjestelmien auditointi vuoden 2011 lämmitys- ja jäähdytyskausien aikana. Auditoinnit tuottivat toimenpide-ehdotuksia, joilla tehostettaisiin merkittävästi sairaaloiden energiatehokkuutta heikentämättä tilojen olosuhteita. Seurantaan valittiin kaksi sairaalakiinteistöä (A ja B), joissa toimenpiteitä toteutettiin valittujen urakoitsijoiden kanssa syksyllä 2011. Toteutuksia seurattiin urakoitsijoiden tuottamien raporttien perusteella. Energian kulutusta seurattiin sähkön ja lämmön osalta kiinteistöissä olevan RYHTI-järjestelmän tuottamien energianseurantaraporttien avulla. Seurantajakson aikana saatiin toimenpiteiden avulla vähennettyä lämmitysenergian kulutusta sairaala A:ssa 7,7 % ja sähköenergian kulutusta 5,8 %. Sairaala B:ssä lämmitysenergian kulutus väheni 14,7 % ja sähköenergian kulutus 6,8 %. Opinnäyteyön tuloksien perusteella päädyttiin seuramaan rakennusautomaatiojärjestelmässä tehtyjen muutosten pysyvyyttä keskitetyllä etävalvonnalla ja energiakulutuksen seurantaa parannettiin energiamittareiden etäluennalla. Rakennusautomaation auditointi suoritetaan kolmen vuoden välein.
Teollisuushallin kiinteistöautomaation saneeraus
Tiivistelmä: Tämän opinnäytetyön aiheena on selvittää ja todentaa syyt, joiden avulla rakennusautomaatioprojekti saadaan toteutettua taloudellisesti mahdollisimman kannattavasti. Työ käsittelee rakennusautomaatioprojektin etenemisen alusta loppuun saakka kronologisessa järjestyksessä ja kokoaa vaihe vaiheelta erilaisia ratkaisuja projektin taloudellisen kannattavuuden takaamiseksi.    Opinnäytetyön tuloksena saavutettiin projektin toteuttajaosapuolelle selkeä kuva siitä, miten projekti kaiken kaikkiaan etenee ja millaisiin asioihin rakennusautomaatioprojekteissa on kiinnitettävä erityistä huomiota, jotta onnistutaan toteuttamaan taloudellisesti kannattava projekti. Taloudellisesti oikein optimoitu projektinjohto takaa yritykselle onnistuneita projekteja ja kasvua yrityksen tulokseen sekä liikevaihtoon.
KOY Helsingin Sähkötalon kiinteistöautomaation optimointi
KNX-järjestelmä omakotitalossa
Sähkölaitteen markkinoille saattaminen
