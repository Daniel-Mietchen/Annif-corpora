http://www.yso.fi/onto/yso/p25132 hydraulijärjestelmät
hydraulijärjestelmät hydraulijärjestelmät
Tier 4 Final -koulutusmoottorimoduulin kehittäminen : AGCO Power Oy
Mittauslaitteiston suunnittelu ja asennus
Ohjausjärjestelmän suunnittelu sekä testaus hydrauliikkasylinterin paikoittamiseen ja ohjaamiseen
Käytännön hydraulijärjestelmien ohjaus ja säätö
Hydraulisten iskulaitteiden testijärjestelmän suunnittelu
Opinnäytetyö on luonteeltaan tuotekehitysprojekti, jossa perehdytään telakuljetinlaitteen mekaniikkaan, rakenteelliseen toteutukseen, hydrauliikkaan ja näistä syntyviin laitteen toiminnan raja-arvoihin. Työn tarkoitus on käsitellä ja parantaa toimeksiantajan, Ab A. Häggblom Oy:n asiakkaan kiviaineksen siirtoprosessia malmin liuotuskasalla. Idea ratkaisusta on asiakaslähtöinen ja työn päämääränä on tehdä esisuunnittelu laitteen teknisten toteutuksien, komponenttivalintojen ja valmistusteknisten ratkaisujen alustavaksi selvittämiseksi, tuotekehitysprosessin vaiheiden mukaan. Työssä esitetään kuljetinsovelluksen suoritusarvot valittujen komponenttien mukaan ja arvioidaan näiden pohjalta laitteen vaatimuksien mukaisuutta. Työssä käydään läpi asiakkaan nykyinen prosessi ja sen ongelma, laitteen käyttöönoton tuomat prosessin kehitysmahdollisuudet ja laitteelle asetetut vaatimukset. Lisäksi tehdään ratkaisujen suunnittelu, komponenttien mitoitus ja valinta, sekä arvioidaan laitteen suorituskykyä edellisten perusteella. Työssä suoritettava suunnittelu ja mitoitus ovat komponenttien karkean kokoluokan ja laitteen toiminnan arviointia. Työn pohjalta ratkaisu esitellään asiakkaalle ja voidaan antaa suuntaa-antava hinta-arvio lopulliselle tuotteelle. Teknisten ratkaisujen lisäksi työn pohjalta voidaan arvioida kuljettimen käyttöönoton vaikutusta ja kannattavuutta prosessin kannalta. Työtä käytetään suunnitelmien toteutuessa kuljettimen prototyypin suunnittelun lähtökohtana ja jatkokehityksen pohjana.  Luottamuksellinen aineisto on poistettu julkisesta raportista.
Hydrauliprässin modernisointi
Hydrauliikkaöljyn kunnonvalvonta ja kunnossapito
Harvesteripään hydraulijärjestelmän optimointi
Hydraulisen venttiilin automaattinen koeajolaitteisto
Tässä opinnäytetyössä käsitellään hydraulijärjestelmän kehittämistä vanhan järjestelmän pohjalta. Tarkoituksena oli kehittää vanhaa järjestelmää asiakkaan antamien kriteerien perusteella, parantamalla toiminnallisuutta sekä laskemalla kustannuksia. Kehitttämisen pohjalta laadittiin uusi hydraulikaavio. Työssä vertailtiin myös kahta venttiilien rakennevaihtoehtoa, teollisuus- ja mobile-venttiiliä, joilla järjestelmä on tarkoitus toteuttaa. Opinnäytetyö tehtiin kolmen tahon, suunnittelijana toimineen opinnäytetyöntekijän, koneen valmistajan eli asiakkaan ja hydraulikomponenttien toimittajan yhteistyönä. Työssä keskityttiin tarkasti sekä teollisuus- että mobile-venttiilien eri komponenttien valintaan. Järjestelmän kehitys onnistui hyvin: hinta laski ja järjestelmä tuli yksinkertaisemmaksi. Järjestelmän piirtäminen onnistui hyvin ja työstä saatiin selkeä hydraulikaavio tehtyjen valintojen pohjalta. Keskinäisessä venttiililohkojen vertailussa teollisuusventtiili osoittautui hieman mobile-venttiiliin paremmaksi. Kolmen tahon välinen yhteistyö oli hyvää ja joustavaa, minkä ansiosta saatiin koottua tarkalleen asiakkaan toiveita vastaava ratkaisu. Työssä käydään läpi erilaisia käytännönläheisiä työvaiheita komponenttien valintaan ja mitoitukseen liittyen. Tästä saadaan tietoa, josta on paljon hyötyä minkä tahansa hydraulijärjestelmän kehityksessä. Työstä tuli hyvin käytännönläheinen, ja siinä esitellään paljon yksinkertaisia metodeja joiden avulla olemassa olevaa järjestelmää voidaan kehittää jo kustannustehokkaamaksi ja toimivammaksi. Käytäntö osoitti eri tahojen yhteistyön tärkeyden ja korosti erityisesti läheisen yhteistyön merkitystä asiakkaan kanssa. Jatkuvan validointi oli pakollista, jotta tuote olisi asiakkaan tarpeiden eikä ainoastaan suunnittelijan näkemyksen mukainen. Kaikki yrityksen materiaali ja tulokset ovat salaisia.
Hydraulikäyttöisen haspelin muuttaminen sähkökäyttöiseksi
Biohajoavien hydrauliöljyjen käyttö
Tässä opinnäytetyössä tutkitaan keinoja harvesteripään tehokkuuden parantamiseen. Lähtökohdaksi otettiin hydraulijärjestelmän hyötysuhteen parantaminen. Lisäksi tutkittiin tapoja energian talteenottoon. Työssä perehdyttiin siihen, mitä hydraulisia toimintoja harvesteripään käyttämiseksi tarvitaan. Sen jälkeen vertailtiin markkinoilta löytyviä komponentteja ja osakokonaisuuksia mahdollisimman kokonaistaloudellisen ratkaisun löytämiseksi. Harvesteripäähän löydettiin kevyt ja suorituskykyinen ohjausventtiili, hyötysuhteiltaan optimoitu sahamoottori sekä uusia, tavanomaista kehittyneempiä ratkaisuja energian säästöön.
Lassila & Tikanojan murskauslaitoksen kapasiteetin optimointi
Hydrauliikkajärjestelmien kunnossapito M-real Kyron kartonkitehtaalla
Tämän opinnäytetyön aiheena oli testipenkin tiedonkeruujärjestelmän laajennus. Tiedonkeruujärjestelmän laajennuksella pyrittiin selvittämään mitä anturiarvoja olisi tarpeellista saada tallennettua järjestelmällä, sekä mahdolliset rajoitukset liittyen uusien antureiden liittämiseksi järjestelmään. Opinnäytetyön tehtävänä oli selvittää, kuinka paljon olemassa olevaa järjestelmää voidaan laajentaa ilman uuden tiedonkeruulaitteen hankintaa. Tehtävänä oli suorittaa sopivien antureiden valinnat ja hankinnat. Antureiden valinnassa käytettiin hyväksi yritykseltä löytyvää laitteistoa, joilla suoritettiin antureiden valintaa tukevia mittauksia. Lopuksi laadittiin dokumentaatiot liittyen tiedonkeruujärjestelmän laajennukseen sekä päivitettiin vanhat dokumentit, jotka liittyvät järjestelmään. Opinnäytetyön tuloksena saatiin selvitettyä tiedonkeruujärjestelmän laajennusmahdollisuudet nykyisellä kokoonpanolla, sekä mitä hankintoja tulevaisuudessa tarvittaisiin suorittaa lisäantureiden kytkentää varten. Lisäksi valittiin sopivat anturit kotelovuotojen mittaamiseksi, sekä tehtiin hankinnat. Antureiden sijoittelu tiedonkeruulaitteisiin suunniteltiin käytännöllisemmäksi järjestelmästä johtuvien rajoitusten vuoksi. Laitteiston laajennus tulevaisuudessa tapahtuisi hankkimmalla uusi tiedonkeruulaite, sillä järjestelmä tulee saavuttamaan täyden kapasiteettinsa lisättävien antureiden myötä.
Hydraulijärjestelmän kehittäminen
Kääntölaitteen hydraulikoneikon suunnittelu
Opinnäytetyön tarkoituksena oli kehittää Tier 4 Final -koulutusmoottorimoduuli AGCO Power Oy:n jälkimarkkinointiosastolle koulutus- ja tutkimuskäyttöön. Vanha koulutusmoottori ei vastannut nykypäivän tarpeita tiukentuneiden päästömääräysten ja epäkäytännöllisyyden takia, joten haluttiin kehittää liikuteltava ja visuaalisesti näyttävä moottorimoduuli. Moduuli koostuu runkoon asennettavasta moottorista, eri apulaitteista ja hydraulisesta jarrusta, jolla tuotetaan moottorille tietty kuorma. Työssä käytiin lävitse koulutusmoottorimoduulin suunnittelu hydraulisen jarrun ja runkorakenteen osalta sekä moduulin kokoonpano. Runkorakennetta ei valmistettu itse, vaan se teetettiin alihankkijalla suunnittelun pohjalta. Hydraulisen jarrun suunnittelussa paneuduttiin hydrauliikan perusteorioihin, mitoitusperusteisiin ja komponenttivalintoihin. Runkorakenteen kehittäminen perustui olemassa olevaan malliin, josta sitä muokattiin vastamaan rakennelman tarpeita. Rungon kehikko-osa suunniteltiin alusta alkaen moduulia varten. Rakenteiden kestävyystarkastelu selvitettiin FEM-laskentaohjelmalla. Suunnittelun lisäksi työssä esiteltiin koulutusmoottorimoduulin kokoonpano, joka sisälsi hydraulijärjestelmän rakentamisen, moottorin asennuksen ja muiden komponenttien sovittamisen. Moduulin kehityksestä koituneista kuluista tehtiin myös kustannuslaskelma. Koulutusmoottorimoduulin kehittämiselle oli konkreettinen tarve. Työn ansiosta jälkimarkkinointiosaston koulutus- ja tutkimustyö voidaan toteuttaa Tier 4 Final  -päästövaatimusten mukaista moottoria hyödyntäen. Lisäksi koulutusmoottorimoduulin käyttö on monipuolisempaa helpomman liikuteltavuuden ja käytettävyyden ansiosta. Tämä opinnäytetyö on julkinen versio. Sen sisältöä on muokattu alkuperäisestä toimeksiantajan toimesta.
Hydraulipuristimen muutosten suunnittelu
Tässä opinnäytetyössä käsitellään Lassila & Tikanojan murskauslaitoksella valmistettavan kierrätyspolttoaineen tuottamista. Työssä kerätään tietoa siitä, miten murskaimen roottorin pyörintänopeus sekä materiaalia roottoria vasten painavan painimen paineen muuttaminen vaikuttaa kapasiteettiin. Työssä kuvataan ensin Turun Vaskipuiston kierrätystoimintaa. Kierrätyslaitoksen yksi tärkeimmistä osista on murskauslaitos, joka valmistaa 80 mm:n SRF:ää. Murskain toimii sähköhydraulisesti ja kuljettimet sähkömoottoreilla. Materiaalivirtaan vaikutetaan muuttamalla murskaimen kahta arvoa. Jokainen arvopiste mitataan syöttämällä materiaalia murskaimeen ja laskemalla siitä materiaalivirta t/h. Tämä toistettiin kolmekymmentä kertaa ja tuloksista koottiin taulukoita. Taulukoiden tiedot analysoitiin ja niiden perusteella tehtiin suosituksia ajamiseen vaikuttaviin arvoihin sekä ehdotus maksimikapasiteetin lisäämiseksi.
Radio-ohjattavan vaakaporan hydraulijärjestelmän suunnittelu
Hydraulisen työlaitelukituksen uudistaminen
Työn tavoitteena on selvittää yleisimpien hydrauliikkakomponenttien ennakkohuoltotoimenpiteitä. Työhön on valittu prosessin kannalta kriittisimmät komponentit, kuten venttiilit, paineakut, painelähettimet ja hydrauliikkamoottorit. Ohessa on myös tarkasteltu muiden yleisimpien komponenttien vikaantumista ja mahdollista ennakkohuoltoa. Ongelmitta toimivat hydrauliikkajärjestelmät ovat perusedellytyksenä tasalaatuisen paperin valmistuksessa, koska moni hyvin tärkeä osa ja suoraan paperin laatuun vaikuttavat laitteet toimivat tai tarvitsevat hydrauliikkaa. Työn tuloksena on saatu tehdashallintajärjestelmään ajoitettuja määräaikaistöitä eräiden komponenttien tarkastuksiin. Tarkastuksissa painotetaan erityisesti kokeneiden hydrauliikkaasentajien visuaalisiin havaintoihin perustuvia korjaustoimenpiteitä.
Tiivistelmä.
Meiller vaihtolavalaitteen kilpailija-analyysi
Hydraulisen koestusaseman ohjeistus ja kehittäminen
Hydrauliputkistot = Hydraulic pipelines
Kenkäpuristintelan kuormitusmuutoksen simulointi
Teollisuushydraulijärjestelmien suunnittelu- ja hankintaohje
Testipenkin tiedonkeruujärjestelmän laajennus
Hydrauliikan ennakkohuollon kehittäminen UPM:n Rauman tehtailla
Hydrauliikan puhtauden saattaminen ISO 4406 19/17/14 tasolle MCFE/ Rocla Oy:n Järvenpään valmistusprosesseissa
SMV SL 60 - 1500 A:n hydraulijärjestelmä
Hydraulinen nostojärjestelmä
Hydraulisen voimansiirron esisuunnittelu traktorin perävaunuun
Rikkoutumisien ennaltaehkäiseminen työkonehydrauliikassa öljyanalyysin avulla : vakuutusyhtiön tarkastajan toteuttamana
Telakuljetinsovelluksen kehittäminen maansiirtokoneeseen
Sandvik Mining and Construction Oy:n Turun tehtaalle hankittiin vuonna 2012 laitteisto kaivoskoneiden hydrauliikkajärjestelmän testauksiin. Tämä laitteisto on National Instrumentsin CompactRIO-reaaliaikakontrolleri. Laitteistolla voidaan mitata hydraulijärjestelmän paineita sekä tehdä venttiilin ohjauksia. Laitteisto sijoitetaan muovisalkkuun, joita Sandvikin testaushenkilöstö on käyttänyt mittauslaitteiston asemana. Tämä opinnäytetyö sisältää salkun layoutin suunnittelun, liittimien valinnat, laitteiston kokoamisen sekä toiminnan testauksen. Käytettävä mittalaitteisto oli valmiiksi hankittuna Sandvikin toimesta. Salkun suunnittelussa otettiin huomioon, että sen täytyy olla vesi- ja pölytiivis. Työssä onnistuttiin kokoamaan käyttövalmis mittauslaitteisto.
Synteettinen hiilivety biohajoavana hydrauliöljynä
