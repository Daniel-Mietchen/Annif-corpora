http://www.yso.fi/onto/yso/p23366 käsihygienia
käsihygienia käsihygienia
Kartoitus suojakäsineiden käytön  ja käsihygienian tutkimusten  menetelmistä sekä luotettavuudesta : Kirjallisuuskatsaus
Opinnäytetyön tarkoituksena oli kartoittaa erään Varsinaissuomalaisen yksityissairaalan leikkausyksikössä työskentelevien sairaanhoitajien tietoja ja käsityksiä käsihygieniasta sekä infektioiden aiheuttajista. Tarkoituksena oli myös kartoittaa mahdollista lisäkoulutuksen tarvetta. Tutkimus on osa Turun ammattikorkeakoulun ja kyseisen yksityissairaalan yhteistä INFEKTIOIDEN TORJUNTA- projektia. Tutkimusongelmat olivat: Mitä sairaanhoitajat tietävät hoitoon liittyvistä infektioista, mitä sairaanhoitajat tietävät infektioiden aiheuttajista, mitä sairaanhoitajat tietävät käsihygieniasta, käsien pesusta, käsien desinfektiosta, suojakäsineiden käytöstä, terävien hoitovälineiden käsittelystä, mitä käsityksiä sairaanhoitajilla on omasta käsihygieniastaan sekä mitä käsityksiä sairaanhoitajilla on lisäkoulutuksen tarpeesta? Työn kirjallisessa osassa käsitellään hoitoon liittyviä infektioita ja niiden aiheuttajia sekä tartuntatapoja. Lisäksi kirjallisuuskatsauksessa tarkastellaan käsihygieniaa ja sen oikeaoppista toteuttamista eri osa-alueittain. Tutkimus toteutettiin kvantitatiivisena kyselytutkimuksena ja aineisto kerättiin strukturoidun kyselylomakkeen avulla. Kyselylomake pohjautuu Marjale von Schantzin vuonna 2005 julkaisemassa väitöskirjassa käytettyyn ja siinä testattuun kyselylomakkeeseen, jota on muokattu tähän tutkimukseen sopivaksi. Aineisto kerättiin tammikuussa 2009. Kyselyyn vastasi leikkausyksikön 12 sairaanhoitajaa. Kyselylomakkeista saadut tulokset analysoitiin SPSS- tilasto-ohjelmalla. Tutkimuksessa saatujen tulosten perusteella sairaanhoitajien tiedot ja käsitykset hoitoon liittyvistä infektioista ja niiden aiheuttajista olivat käsihygieniatietoihin verrattuna heikommat. Vastaajista 67 % tiesi infektioita ja niiden aiheuttajia koskevista kysymyksistä oikean vastauksen. Käsihygieniaa koskevat kysymykset oli jaettu neljään eri osa-alueeseen. Näistä osa-alueista vastaajien tiedot olivat suhteellisen tasaiset, mutta hieman muita osa-alueita paremmin tiedettiin käsienpesusta.
Clostridium difficileä sairastava asiakas palvelutalossa : Opas hoitohenkilökunnalle
Tehokkuutta käsihygieniaan
Yksityissairaalan kuvantamisyksikön hoitohenkilöstön käsihygienia tietojen ja taitojen kartoittaminen osana infektioiden torjuntaa
Hoitohenkilökunnan tiedot käsihygieniasta
Käsihygienian interventiotutkimukset hemodialyysipotilaan hoitotyössä
Röntgenhoitajan aseptinen toiminta MRSA-potilaan thorax-natiivikuvantamisessa : ohje röntgenhoitajaopiskelijoille
Miten veri- ja eritetahradesinfektio ja kertakäyttövälineiden hävittäminen toteutuvat hemodialyysihoidon aikana : systemoitu havainnointi HUS:in Kirurgisen sairaalan nefrologisessa klinikassa
Käsi-ihottumien esiintyvyys väestössä on noin 4-5 %. Käsi-ihottumaa esiintyy noin 10 %:lla naisista ja vajaalla 5 %:lla miehistä. Käsi-ihottuman hoidossa lähtökohtana on aina tunnistaa ihon oireita aiheuttava tekijä ja poistaa se. Tämän lisäksi tärkein suojauskeino on sopivien suojakäsineiden käyttö. Kehittämistyömme aiheena on luoda ohjausmalli ihotautien poliklinikan sairaanhoitajille käsineohjauksen avuksi . Kehittämistyön tuotoksena on tarkoitus tiivistää yhdelle A4-arkille mistä käsineohjaus rakentuu sekä lisäksi pieni tietopaketti erilaisten suojakäsineiden käyttötarkoituksista, ominaisuuksista ja hankintapaikoista. Kirjallisen koosteen lisäksi on tarkoitus pitää ihotautien poliklinikan sairaanhoitajille luentoiltapäivä, jossa käydään läpi käsi-ihottumapotilaan ohjaukseen liittyviä asioita sekä erilaiset käsinemallit konkreettisesti. Kehittämistyömme aihe on noussut työelämän tarpeesta. Kehittämistyön ulkopuolelle on tarkoituksella rajattu pois käsi-ihottumapotilaiden hoitoon liittyvät asiat, koska parasta aikaa on valmistumassa kahden sairaanhoitajaopiskelijan toimesta käsi-ihottuman hoidonohjaus opas sekä tähän liittyvä ”check- lista” sairaanhoitajille ohjaustilanteen rungoksi.
Aseptiikka ja käsihygienia hemodialyysipotilaan hoidossa potilasturvallisuuden näkökulmasta
Tiivistelmä.
Opinnäytetyö toteutettiin kirjoittamalla päiväkirjaa hygieniahoitajan päivittäisistä työtehtävistä kahdeksan viikon seurantajakson ajan. Seurantajakson ajalta otettiin muutama työtehtävä tarkempaan analysointiin. Työtehtävien kohdalla pohdittiin, kirjallisuuteen perustuen, oman osaamisen kehittymistä jakson aikana.    Seurantajakson ajalta tarkasteluun nousivat tietotekniikan työhön tuomat muutokset, uuden toiminnan kehittäminen sekä ohjaus ja neuvonta.    Johtopäätöksenä tarkastelussa olleiden työtehtävien kohdalla tuli jatkuvan kouluttautumisen tärkeys. Hygieniahoitajalta edellytetään laajaa osaamista ja asiantuntijuutta. Asiantuntijuuden ylläpitäminen vaatii hygieniahoitajalta jatkuvaa kouluttautumista.      Asiasanat: hygieniahoitaja, käsihygienia, infektioiden torjunta.
Kirurginen käsien desinfiointi ja steriiliksi pukeutuminen
Kartoitus aseptiikan ja käsihygienian interventiotutkimuksista hoitotyössä
Tiivistelmä: Käsihygienian ja suojakäsineiden käytön toteutuminen hemodialyysipotilaan hoidossa. Opinnäytetyön tarkoituksena on kuvata miten suojakäsineiden käyttö ja käsihygienia toteutuu suojakäsinetutkimukseen osallistuvalla hoitohenkilökunnalla hemodialyysipotilaan hoidossa. Opinnäytetyö on osa vuonna 2008 käynnistynyttä Metropolia Ammattikorkeakoulun  ja HUS HYKS Medisiinisen tulosyksikön Nefrologian ja Infektiosairauksien klinikoiden terveys- ja hoitoalan tutkimus- ja kehittämishanketta Aseptiikan ja käsihygienian kehittäminen  hemodialyysipotilaan hoitotyössä. Opinnäytetyön aineisto kerättiin Kirurgisen sairaalan dialyysikoulutusosastolla. Havainnoinnissa  käytettiin strukturoitua havainnointilomaketta, jonka on laatinut asiantuntijaryhmä. Havainnointilomake (Liite 1) sisälsi 25 väittämää liittyen suojakäsineiden käyttöön, käsihygieniaan  ja aseptiikkaan. Lisäksi hemodialyysipotilaan hoitoon osallistuvat hoitajat täyttivät lomakkeen (Liite 2), jolla kartoitettiin hoitotyöntekijöiden kokemaa täydennyskoulutustarvetta.  Havainnointikertoja oli 10, jonka aikana havainnoitiin 8 eri hoitajan työskentelyä. Havainnoinnit suoritettiin loka-joulukuun 2011 välisenä aikana. Opinnäytetyön tulosten perusteella hoitotyöntekijöiden käsihygieniassa ja suojakäsineiden käytössä ilmeni puutteita. Havainnoijien mukaan 65 prosenttia hemodialyysipotilaan hoitotyöntekijöistä käytti käsidesinfektioainetta alle 3-5 ml ja ainoastaan 30 prosenttia hieroi käsidesinfektioainetta käsiin 30 sekunnin ajan. Vain 25 prosenttia hoitotyöntekijöistä puki  suojakäsineet kuiviin käsiin. Muu aseptiikka hoidon aikana toteutui kohtalaisen hyvin. Suojakäsineiden vaihdon yhteydessä käsidesinfektioainetta käytti 75 prosenttia hoitotyöntekijöistä.  75 prosenttia hoitotyöntekijöistä avasi dialyysipakkauksen steriilisti. Aseptiikan toteutuminen hemodialyysihoidon lopetuksessa toteutui hyvin. Opinnäytetyön tulosten perusteella voidaan todeta, että käsihygieniassa, suojakäsineiden käytössä ja aseptiikassa on puutteita ja sitä tulee kehittää. Näin ollen jatkotutkimus on  perusteltua ja henkilökunnan jatkokoulutus on tarpeen.
Käsihygieniaohjaus infektio-osasto B0:lla : kirjallinen ohje potilaille ja omaisille
Tiivistelmä: Aseptiikka ja käsihygienia hemodialyysipotilaan hoidossa  potilasturvallisuuden näkökulmasta. Opinnäytetyön tarkoituksena oli kirjallisuuskatsauksen avulla kuvata aseptiikan ja  käsihygienian toteutumista potilasturvallisuuden näkökulmasta hemodialyysipotilaan  hoidossa. Opinnäytetyö on osa Helsingin ja Uudenmaan sairaanhoitopiirin (HUS) Kirurgisen  sairaalan nefrologian klinikan, infektiosairauksien klinikan, Metropolia  Ammattikorkeakoulun, Turun yliopiston hoitotieteen laitoksen ja Munuais- ja maksaliitto ry  potilasjärjestön yhteistyöhanketta. Opinnäytetyö liittyy aseptiikan ja hygienian kehittäminen  nefrologisen potilaan hoitotyössä -projektiin, joka on alkanut vuonna 2007.  Opinnäytetyö on tehty systemaattista kirjallisuuskatsausta soveltaen. Opinnäytetyöhön  mukaan otettu aineisto koostuu yhteensä 14 tutkimusartikkelista, jotka on valittu erikseen  määriteltyjen kriteerien mukaisesti. Viisi tutkimusartikkeleista on suomalaisia ja neljä  tutkimusartikkelia on yhdysvaltalaisia. Loput viisi tutkimusartikkelia ovat Hollannista,  Espanjasta, Kiinasta, Saudi-Arabiasta ja Iso-Britanniasta.  Kirjallisuuskatsauksen tuloksien mukaan aseptiikkaa ja käsihygieniaa on kuvattu osana  potilasturvallisuutta käyttäen yleisimmin kvantitatiivista tutkimusmenetelmää. Tuloksista  ilmenee, että tiedot oikeaoppisesta käsihygienian toteuttamisesta ovat hyvät, mutta  käsihygieniaohjeistuksen noudattaminen on yleisesti heikkoa.  Aseptiikkaa ja käsihygieniaa potilasturvallisuuden edistäjänä kuvataan melko vähän, vaikka  hoitoon liittyvät infektiot ovatkin maailmanlaajuinen ongelma ja kyseiset infektiot johtavat  ajoittain potilaiden menehtymiseen. Tutkimuksissa on löydetty selvä yhteys puutteellisen  käsihygienian ja infektioiden synnyn välillä. Hoidettaessa hemodialyysipotilasta on tärkeää  huomioida, että infektioherkkyys on suurentunut ja mahdollinen infektio voi heikentää  potilaan tilaa entisestään. Potilasturvallisuutta pystytään parantamaan käsihygienian  oikeaoppisella toteuttamisella.
Preoperatiivisen lonkkamurtumapotilaan kivunhoito natiiviröntgentutkimuksessa
Käsihygienian toteutuminen asumispalveluyksiköissä
Käsihygienian toteutuminen Vammalan kotisairaanhoidossa ja kotipalvelussa
Käsihygieniakäytännöt terveyskeskuksen vuodeosastolla
Sairaalainfektiot ovat lisääntyneet merkittävästi viime vuosina. Suomessa arvioidaan esiintyvän noin 50 000 sairaalainfektiota vuosittain. Sairaalainfektiot lisäävät sairastuvuutta ja niistä aiheutuvia kuolemia, joten ne nostavat terveydenhuollon kuluja ja aiheuttavat potilaille ylimääräistä kärsimystä ja murhetta. Tutkimusten mukaan käsihygienia on yksi tärkeimmistä varotoimenpiteistä sairaalainfektioiden torjunnassa.    Opinnäytetyön tarkoituksena oli lisätä potilaiden tietoutta käsien välityksellä sairaalahoidossa leviävistä infektioista ja saada näin potilaita toimimaan sairaalainfektioita ennaltaehkäisevästi. Tietoa ja oikeanlaista toimintaa lisäämään uusittiin Pohjois-Karjalan sairaanhoito- ja sosiaalipalvelujen kuntayhtymän potilaille ja sairaalassa vieraileville suunnattu käsihygieniaohje käyttökelpoisemmaksi. Ohjeen on tarkoitus toimia myös potilasohjauksen välineenä.    Opinnäytetyön tietoperustassa käsitellään infektioiden torjuntaa käsihygienian keinoin, potilaiden käsihygieniaa ja potilasohjausta. Tietoperustan pohjalta ohjelehtiseen valittiin kolme pääkohtaa: käsien desinfektio, käsien pesu ja käsien hoito. Hoitohenkilökunnan toiveiden mukaan ohjeessa kerrotaan vain lyhyesti potilaiden kannalta tärkeimmät asiat käsihygieniasta. Lisäksi ohjeessa on paljon havainnollistavia kuvia. Ohjeen toimivuutta käytännössä kokeiltiin kysymällä palautetta Pohjois-Karjalan keskussairaalan kahden osaston potilailta ja hoitajilta. Palautteen pohjalta ohjeen tekstiä ja kuvia hiottiin toimivammiksi yhteistyössä toimeksiantajan kanssa. Palaute oli pääosin positiivista, ja opinnäytetyön tarkoitus toteutui hyvin.
Käsihygienian toteutuminen vuodeosaston  lääkehoitohuoneessa
Tiivistelmä: Miten veri- ja eritetahradesinfektio ja kertakäyttövälineiden hävittäminen toteutuvat hemodialyysihoidon aikana : systemoitu havainnointi HUS:in ja Kirurgisen sairaalan nefrologisessa klinikassa. Opinnäytetyön tarkoituksena oli selvittää veri- ja eritetahradesinfektion toteutumista sekä hoidossa käytettyjen kertakäyttöisten taitosten, neulojen ja suojakäsineiden hävittämistä hemodialyysihoidon aikana.Opinnäytetyö on osa Metropolia Ammattikorkeakoulun hoitotyön ja ensihoidon osaamisyhteisön ja HUS: in, HYKS: in Medisiinisen tulosyksikön Nefrologian klinikan ja infektiosairauksien klinikan, Turun yliopiston hoitotieteen laitoksen ja Munuais- ja maksaliitto ry:n potilasjärjestön yhteistä Aseptiikan ja käsihygienian kehittäminen hemodialyysipotilaan hoitotyössä -projektia, jonka tavoitteena on kehittää aseptista toimintaa nefrologisen potilaan hoitotyössä.Opinnäytetyön menetelmänä oli systemoitu havainnointi. Opinnäytetyössä havainnoitiin hoitajien ja potilaiden toimintaa. Havainnoinnin kohteena olivat veri- ja eritetahrat ja kertakäyttöiset hoitovälineet.Havainnointi toteutettiin helmi-maaliskuussa yhdessä HUS:in hemodialyysiyksikössä. Seitsemän päivän aikana havainnoitiin viisitoista hemodialyysihoitoa. Havainnoinnin välineenä toimi havainnointilomake, joka suunniteltiin osana opinnäytetyötä.Veri- ja eritetahradesinfektion toteutumisesta ei saatu näyttöä, koska hoitoympäristön suojaamattomille pinnoille ei tullut välittömiä veri- ja eritetahroja. Sen sijaan välillisistä veritahroista ja erityisesti kertakäyttöisten neulojen hävittämisessä havaittiin veritapaturma- ja kontaminaatioriski, minkä arveltiin johtuvan selkeän yhtenäisen käytännön puutteesta hemodialyysihoidossa. Aseptista toimintaa kyseisessä yksikössä voisi parantaa ottamalla käyttöön hoitopaikkakohtaiset neulankeräysastiat.Opinnäytetyötä voi hyödyntää ensisijaisesti kyseisessä yksikössä ja soveltaen muissa hemodialyysiyksiköissä. Hemodialyysipotilaan hoitotyötä kehittävän projektin osana työ auttaa yhtenäisen hoitokäytännön luomisessa hemodialyysiyksiköille.
Hemodialyysipotilaan puhtaus ja hygienia : tietokoneavusteisen potilasoppaan suunnittelu ja toteutus
Tiivistelmä: Hoidon ja aseptiikan kriittiset tekijät perifeerisen laskimokanyylipotilaan hoidossa. Perifeerinen laskimokanylointi kuuluu useissa sairaaloissa sairaanhoitajien jokapäiväiseen hoitotyöhön. Siihen vaaditaan työpaikkakohtainen koulutus, ja iv-lupa, jotka päivitetään viiden vuoden välein. Tämän kirjallisuuskatsauksen tarkoituksena oli selvittää aseptiikan ja hoidon kriittisiä tekijöitä potilaan hoidossa, joilla oli perifeerinen laskimokanyyli. Kirjallisuuskatsauksessa käytetyt artikkelit olivat vuosilta 2005-2012. Aineisto analysoitiin käyttämällä sisällön analyysiä. Haut tehtiin sähköisesti käyttäen neljää hoito- ja lääketieteellistä tietokantaa. Tuloksista nousi tärkeimpänä tekijänä hoitohenkilökunnan aseptinen työskentely hoidettaessa potilaita, joilla oli perifeerinen laskimokanyyli. Kanyylit suositellaan vaihdettavaksi 72-96 h välein ja aikaisemmin, jos potilaalla oli infektio-oireita. Myös kanyylin koolla ja kanyloitavan suonen valinnalla oli suuri merkitys infektioiden ennalta ehkäisemiseksi. Kirjaamisen merkitys korostui, mitä paremmin kirjattu ja dokumentoitu, sitä enemmän pystyttiin ehkäisemään kanyyli-infektioita. Sairaanhoitajalla tulee olla tutkittuun tietoon perustuvaa osaamista ja kliinisiä taitoja. Näin voidaan parantaa hoidon laatua ja tuottaa hyvää terveyttä, mikä on hoitamisen yksi päätavoite. Sairaanhoitajalla tulee myös olla vahva ammatti-identiteetti ja hänen tulee hyödyntää sitä käytännön hoitotyössä.
ESBL-infektion torjunta sairaalassa : Opas hoitohenkilökunnalle
Käsidesinfektioiden vaikutukset hoitohenkilökunnan käsiin
Laurea Otaniemen hoitotyön opiskelijoiden käsihygieniatiedot
Opinnäytetyön tarkoituksena oli kehittää Aseptiikkapassi Naantalin kotihoitoon noudattamalla mukaillen systemaattisen kirjallisuuskatsauksen luonnetta. Opinnäytetyö on osa Naantalin PARANEE- hankkeen ja Turun ammattikorkeakoulun yhteistyötä. Aseptiikkapassin tarve tuli esille PARANEE- hankkeen projektityöstä, jonka opinnäytetyöntekijät tekivät syksyllä 2010. Yksi hankkeen tavoitteista on väestön terveyden- ja hyvinvoinnin edistäminen. Rajauksena opinnäytetyölle oli perusaseptiikka ja käsihygienia. Resistenttien mikrobien kantajan erityispiirteitä omaava hoito, eritetahrat ja jätteiden käsittely jätettiin työn ulkopuolelle. Naantalin kotihoidon henkilökunta saa työpaikkakoulutusta ja suorittaa sen jälkeen Aseptiikkapassin. Aseptiikkapassi sisältää väittämiä käsihygieniasta, joihin suorittaja vastaa oikein tai väärin. Tuloksen perusteella hän on näyttänyt osaamisensa ja saa todistuksen suorituksesta. Tavoitteena on parantaa ja kehittää kotihoidon henkilöstön toimintatapoja. Toteutuessaan Aseptiikkapassi edesauttaa tavoitteen saavuttamista, jolloin infektioiden tartunta ja leviäminen vähenevät ja samalla terveydenhuollon kustannukset pienenevät.  Tulevaisuudessa erilaisten haitallisten mikrobien määrä lisääntyy ja koskettaa enenevästi myös kotihoitoa. Tutkimusten mukaan aseptisten käytäntöjen ja toimintatapojen noudattamisessa on puutteita. Aseptiikkapassin avulla koulutetaan henkilökuntaa yhtenäisten käytäntöjen omaksumiseen. Yhtenäinen käytäntö, joka perustuu Varsinais- Suomen sairaanhoitopiirin hygieniasuosituksiin, tutkittuun tietoon ja hyväksi havaittuihin hoitokäytäntöihin, edistää asiakkaan hyvinvointia ja terveyttä kotihoidossa. Oikean aseptisen toiminnan myötä henkilökunnan tietotaito vahvistuu. Opinnäytetyön tuloksena on Aseptiikkapassi, joka osoittaa hoitotyön osaamista infektioiden torjunnan osalta. Passia voidaan täydentää ja päivittää tarvittaessa. Aseptiikkapassin mukanaan tuomat edut ovat kiistattomat.
Aseptiikka ja puhtaudenhoito hemodialyysipotilaan hoitoympäristössä
Käsihygienian toteutuminen Pohjois-Karjalan keskussairaalan ensiavun klinikalla
Suojakäsineet - Suojaavatko vai saastuttavatko? : Tutkimus ja ohjeen laadinta siivoushenkilöstön suojakäsineiden käytöstä
Opinnäytetyön tarkoituksena oli kartoittaa Varsinais-Suomessa sijaitsevan  yksityisen sairaalan laboratorion työntekijöiden tietoja ja käsityksiä  käsihygieniasta infektioiden torjunta keinona. Työ oli osa kokonaisuutta, joka käsittää kaikki erään yksityisen hoidollisen palveluntarjoajan eri yksiköt. Tutkimus tehtiin kvantitatiivisena tutkimuksena käyttäen kyselylomaketta joka sisälsi kysymyksiä koskien työntekijöiden taustaa, omaa toimintaa, tietoja infektioista ja niiden aiheuttajista, käsihygieniasta, käsien pesusta ja  desinfektiosta sekä suojakäsineiden käytöstä ja viiltävien/ pistävien  hoitovälineiden käsittelystä. Lisäksi kysyttiin lisäkoulutuksen kiinnostavuudesta. Kyselylomake muokattiin von Schanzin väitöskirjasta  vuodelta 2005 perusteella sopimaan tutkimukseen sopivaksi. Aineiston keruu tapahtui tammikuun 2009 aikana. Kysely jaettiin  laboratorioyksikön työntekijöille, lukuun ottamatta osaston vastaavaa  hoitajaa. Vastausprosentti kyselyyn oli 100%. Bioanalyytikkojen perehtyminen oman yksikön käsihygieniaohjeistukseen on hyvin heikkoa. Vain osa tunsi sen sisältöä. Hoitoon liittyvien infektioiden  esiintyvyyttä aliarvioidaan. Puolet bioanalyytikoista määrittelee käsitteen ”hoitoon liittyvä infektio” puutteellisesti. Käsite ”ristikontaminaatio” on heille lähes tuntematon. Bioanalyytikkojen tiedot käsihygienian  toteuttamisesta olivat keskimäärin melko hyvät. Tiedot käsien pesusta ja desinfektiosta olivat heikommat kuin suojakäsineiden käytöstä ja viiltävien  hoitovälineiden käsittelystä. Käsihygienian toteuttamisen suurimpana esteenä nähdään kiire. Tiedot käsihygienian toteuttamisesta eivät välttämättä toteudu  käytännön toiminnassa. Osastolla käytetään vielä turhan paljon rannekelloja työvuoron aikana. Bioanalyytikot olisivat eniten kiinnostuneita lisäkoulutuksesta, joka käsittelee käsien pesua ja desinfektiota.
Hygieniasuositukset haavahoitoon
Infektioiden ehkäisy Hakalan koulussa : Käsihygienia ja suuhygienia opetuksen pohjalta
Käsihygienia Lapinlahden terveyskeskuksen vuodeosastolla 1
Sairaalahygienia menetelmäkansio
Hoitoympäristön aseptiikan haasteet hemodialyysipotilaan hoitotyössä : kyselylomakkeen laatiminen
Asiakkaiden toteuttama käsidesifektio terveysasemalla
Tämän opinnäytetyön tarkoituksena oli selvittää hoitohenkilökunnan tietoja käsihygieniasta kartoittamalla tietoja käsien pesusta, käsien desinfioinnista, suojakäsineiden käytöstä ja käsihygieniasta hoitotoimenpiteissä. Aihetta on tutkittu runsaasti sekä kansallisella että kansainvälisellä tasolla. Opinnäytetyö on osa Turun ammattikorkeakoulun terveysalan tulosalueen ja Turun sosiaali- ja terveystoimen "Infektioiden torjunta toimintatavaksi hoitotyössä" yhteistyöhanketta. Hankkeen tarkoituksena on vakiinnuttaa infektioiden torjunta toimintatavaksi hoitotyössä ja parantaa hoidon laatua vähentämällä hoitoon liittyvien infektioiden määrää sekä laitos- että avohoidossa.  Työn kirjallisessa osassa käsitellään käsihygieniaa, käsihygienian historiaa, käsien pesua, käsidesinfektiota, suojakäsineiden käyttöä, käsien hoitoa ja hoitoon liittyviä infektioita. Tutkimus toteutettiin Turun ammattikorkeakoulun ja Turun sosiaali- ja terveystoimen yhteistyössä kehittämällä strukturoidulla kyselylomakkeella. Kysely oli vastattavissa sähköisessä muodossa 2087 (=N) vakanssinhaltijalle ja siihen vastasi 151 (=n). Vastausprosentti oli 7,2 %. Saadut tulokset analysoitiin PASW 18.0 -tilastointiohjelmalla. Tutkimuksesta saadut tulokset kertovat, että hoitohenkilökunnalla on hyvät yleistiedot käsihygieniasta. Tiedoista löytyi yksittäisiä puutteita, jotka tulisi huomioida lisäkoulutusta suunniteltaessa. Iällä, työvuosilla, välinehuolto- ja siivoamiskokemuksella ja infektioiden torjunta -teoriaopintoihin osallistumisella ei ollut vaikutusta tietoihin. Opinnäytetyön tuloksia voidaan hyödyntää kyselyssä käytetyn mittarin ja kyselyn organisoinnin kehittämisessä. Turun sosiaali- ja terveystoimen hoitohenkilökunnasta tulisi saada suurempi otos, jotta tuloksia voitaisiin yleistää. Lisätutkimukselle on tarvetta, koska aihe on erittäin kes-keinen hoitotyön toiminnoissa.
Henkilöstökoulutustilaisuus keskuslaskimokatetrin käytöstä ja hoidosta Vaasan kaupunginsairaalassa
Käsihygienia sairaalainfektioiden ennaltaehkäisyssä: käsihygienian toteutuminen terveyskeskuksen vuodeosastolla : Havainnointitutkimus
Hoidon ja aseptiikan kriittiset tekijät perifeerisen laskimokanyylipotilaan hoidossa
Käsihygienia hoitotyössä
Käsihygienian merkitys potilasturvallisuudelle : Kuvaileva kirjallisuuskatsaus
Potilasturvallisuuden kehittäminen Sotkamon terveyskeskussairaalassa
Käsihygienia päiväkirurgisessa leikkaushoitotyössä
Hemodialyysipotilaiden puhtauden hoito ja sen ohjaus : potilaiden käsityksiä, kokemuksia ja odotuksia
Aseptiikka ja käsihygienia hemodialyysipotilaan hoidossa potilasturvallisuuden näkökulmasta : systemaattista kirjallisuuskatsausta soveltaen
Potilaan infuusiolääkityksen turvallisuus lääkkeenannon oikeellisuuden ja aseptiikan näkökulmasta. Opinnäytetyön tarkoituksena oli kartoittaa strukturoidulla havainnoinnilla, miten aseptiikka ja lääkkeenannon oikeellisuus toteutuvat käytännön hoitotyössä laskimonsisäistä antibioottihoitoa saavien potilaiden hoidossa Helsingin ja Uudenmaan Sairaanhoitopiirin (HUS) Medisiinisen tulosyksikön yhteistyöosastolla. Opinnäytetyö oli osa Helsingin ja Uudenmaan Sairaanhoitopiirin Medisiinisen tulosyksikön, infektiosairauksien klinikan sekä Metropolian Ammattikorkeakoulun yhteistyöprojektia. Yhteistyöprojektin tarkoituksena on kartoittaa ja kehittää sairaanhoitajien laskimonsisäisen antibioottihoidon oikeellisuutta ja aseptiikkaa sekä kehittää optimimalli, jossa kuvataan laskimonsisäisen antibioottihoidon oikea annostus, anto potilaalle ja lääkkeen annon aseptisesti oikea toteutus osana hoidon turvallisuutta HUS:n Medisiinisessä tulosyksikössä sairaanhoitajien toimintana. Aineisto opinnäytetyöhön on kerätty havainnoimalla laskimonsisäistä antibioottihoitoa toteuttavia hoitajia HUS:n yhteistyöosastolla. Strukturoidussa havainnointilomakkeessa oli 45 kohtaa liittyen hoitajan henkilökohtaiseen hygieniaan, käsihygienian toteutumiseen, käsihygieniatekniikkaan, lääkkeen valmistamiseen, lääkkeen antamiseen potilaalle ja laskimokanyylin kuntoon. Havainnoitavia hoitajia oli 10 ja aineisto kerättiin syyskuun ja lokakuun 2012 aikana. Saatujen tulosten perusteella hoitohenkilökunnan käsihygienian toteutumisessa ja desinfektiotekniikassa oli puutteita. Suurimmat puutteet olivat käsien desinfektiotekniikassa: tekniikkaa havainnoitiin viidessä eri vaiheessa ja puutteita oli jokaisessa kohdassa n. 60 - 90 prosenttia. Myös käsihygienian toteutumisessa oli parantamisen varaa, sillä yli 40 prosentissa havainnointitapahtumista hoitaja jätti kädet desinfioimatta ennen potilaskontaktia ja lähes kolmasosassa kädet jätettiin desinfioimatta potilaskontaktin jälkeen. Opinnäytetyön tulosten avulla voidaan kehittää hoitajien toimintatapoja aseptiikkaan ja käsihygieniaan liittyen. Tulosten informointi osaston henkilökunnalle parantaisi sairaanhoitajien tietoisuutta omasta toiminnastaan laskimonsisäisiä antibiootteja käsiteltäessä ja huomion kiinnittämistä ongelmakohtiin. Myös näkyvillä olevat käsihygienia-/aseptiikkaohjeet auttaisivat hoitajia hahmottamaan oikean aseptisen toiminnan.
Tämän opinnäytetyön tarkoituksena oli selvittää Varsinais-Suomessa sijaitsevan yksityissairaalan kuvantamisyksikön henkilöstön tietoja ja käsityksiä hoitoon liittyvien infektioiden aiheuttajista sekä käsihygieniasta infektioiden torjuntatoimena. Lisäksi opinnäytetyön tavoitteena oli selvittää Varsinais-Suomen sairaanhoitopiirin yksityissairaalan kuvantamisyksikön röntgenhoitajien käsityksiä omasta käsihygienian toteutumisesta sekä kyseisten röntgenhoitajien lisäkoulutuksen tarpeesta. Saatuja tuloksia voidaan hyödyntää kehitettäessä infektioiden torjuntaa osana laadukasta ja yksilöllistä asiakkaan kokonaisvaltaista hoitamista. Tutkimusaineisto kerättiin tammikuussa 2009. Aineistonkeruumenetelmänä käytettiin kyselylomaketta, jonka yhteydessä vastaajat saivat saatekirjeen, jossa kerrottiin tutkimuksen tarkoituksesta, vapaaehtoisuudesta ja luottamuksellisuudesta. Mittarina käytettiin von Schantzin luomaa mittaria, jota muokattiin tämän tutkimuksen tarkoitusta mahdollisimman hyvin palvelevaksi. (von Schantz 2005.) Käytetty mittari sisälsi 95 muuttujaa. Vastaajien tietoja kartoitettiin seuraavilta osa-alueilta: taustatiedot, käsitykset eri tekijöiden yhteydestä omaan käsihygienia toimintaan, käsitykset omasta käsihygienia käyttäytymisestä, tiedot hoitoon liittyvistä infektioista, tietoja käsihygieniasta ja mikrobiologiasta. Käsitteenä hoitoon liittyvä infektio ja ristikontaminaatio olivat tuttu käsite vain pienelle osalle vastaajista. Hoitoon liittyvien infektioiden esiintyvyys sekä hoitoon liittyvien infektioiden aiheuttama kuolleisuus tiedettiin hyvin, mutta suurin osa vastaajista kuitenkin yliarvio hoitoon liittyvien infektioiden vuosittaisia välittömiä kustannuksia. Vastaajien tiedot taudinaiheuttajamikrobeista olivat keskinkertaisia tai hyviä. Tiedot käsien saippuapesusta olivat kohtalaisen hyviä. Tiedot käsien desinfioinnista ja suojakäsineiden käytöstä olivat osittain paremmat kuin käsien saippuapesusta. Puolet vastaajista koki, että tutkintoon johtavasta koulutuksesta on ollut erittäin paljon hyötyä käsihygienian toteuttamisessa. Yli puolet vastaajista koki työnantajan järjestämistä koulutuksista olevan hyötyä paljon tai erittäin paljon. Oman toiminnan vaikuttavuudesta oltiin tietoisia, mutta silti lähes puolet hoitajista desinfioi kätensä ennen potilaan hoitoa vain satunnaisesti. Valtaosa vastaajista ei kokenut tarvitsevansa lisäkoulu-tusta käsienpesuun, käsiendesinfektioon tai suojakäsineiden käyttöön liittyvistä näkökohdista.
Sairaalainfektiot ja tartuntaeristystoimet sairaalassa
Puhtaat kädet
Aseptinen toiminta MRSA:n leviämisen ehkäisyssä : oppimateriaalia PIRAMKin terveysalan opiskelijoille ja opetushenkilöstölle
Tämä opinnäytetyö on tehty yhteistyössä Raision Tikanmaan koulun opettajien, terveydenhoitajan ja Turun terveystoimen hygieniahoitajien kanssa. Käsihygieniatempaus toteutettiin Raision Tikanmaan ala-asteella syyskuussa 2009. Kohderyhmänä olivat ensimmäisen luokan oppilaat, joita oli yhteensä 38. Käsihygieniatempauksen perimmäisenä tarkoituksena oli pyrkiä ehkäisemään pisara- ja kosketustartuntana leviävien tautien leviämistä antamalla oppilaille ajantasaista tietoa käsihygieniasta ja harjoittelemalla käsienpesutekniikkaa. Tempaus suunniteltiin teoreettisen viitekehyksen pohjalta, missä käsiteltiin ensimmäisen luokan lasta oppijana ja käsihygieniaa. Tempaus toteutettiin 4-6-oppilaan ryhmissä, jossa käytiin puolen tunnin aikana läpi käsihygieniaan liittyviä asioita keskustellen, katsellen ja kokeillen. Yksi keskeisimmistä tempauksen tehtävistä oli käsienpesutehtävä Glitter Bug käsihygienialaitteen avulla. Tempauksen jälkeen opettajille jaettiin vielä käsihygieniaan liittyviä tehtäviä, jotka he voivat käydä oppilaiden kanssa myöhemmin läpi ikään kuin aiheen kertauksena. Tempauksen aikana havainnoitiin, että oppilaat pesivät käsiään huolimattomasti ennen oikeaoppisen käsienpesun ohjeistusta. Tempaus tuntuikin osuvan oppilaisiin, ja positiivisia muutoksia oppilaiden käsihygieniassa pystyi havainnoimaan jo heti opetustuokion jälkeen. Opettajien tulisi kuitenkin muistuttaa oppilaita käsihygienian huolellisen noudattamisen tärkeydestä säännöllisin väliajoin, ettei asia unohtuisi. Oppilaiden ja opettajien antama palaute oli kokonaisuudessaan positiivista. Opettajat kokivat aiheen erittäin tärkeäksi ja hyödylliseksi. Myös muiden kuin ensimmäisten luokkien oppilaat ja opettajat olisivat halunneet osallistua tempaukseemme. Jatkossa muutaman kuukauden kuluttua voisi mennä katsomaan, onko tempauksesta jäänyt mitään oppilaiden mieleen ja miten käsienpesu toteutuu silloin. Vastaavanlaisen tempauksen voisi myös toteuttaa koko koululle, jolloin tempauksen hyödyt voisivat olla vielä tehokkaammat. Kouluihin voisi tehdä myös havainnointitutkimuksen, jolloin saataisi todellista tietoa oppilaiden käsihygieniakäyttäytymisestä. Jos jossain vaiheessa koulussa tarvitsee tehostaa käsihygieniaa käyttämällä käsihuuhdetta, niin oppilaille tulee antaa erikseen tietoa sen oikeaoppisesta käytöstä. Oppilaiden kanssa tulisi käydä säännöllisesti läpi käsihygienian oikeaoppista toteuttamista, jottei asian tärkeys unohtuisi. Oppilaille tulisi antaa myös tietoa käsihuuhteen käytöstä, jos sitä aletaan käyttää käsienpesun lisänä.
Aseptiikan ja käsihygienian toteutuminen hemodialyysipotilaan hoitotyössä HUS:n nefrologian klinikassa : systemoitu havainnointi
"Ethän altista infektiolle" : opasvideo hoitohenkilökunnalle steriilin pöydän valmistamisesta
Keskuslaskimokatetrin käyttö potilaan hoitotyössä : Hoito-ohje sairaanhoitajille
Minä sairaanhoitajana : ammatillisuuden arviointia eri näkökulmista
Aseptinen työskentely osastoilla - käsihygienian toteuttaminen
Infektioiden torjunta tehohoitotyössä
Sairaalainfektioiden ehkäisyyn kiinnitetään koko ajan huomiota osana potilasturvallisuutta. Tutkimuksin on osoitettu, että käsihygienia on yksi toimintatavoista, jolla infektioiden leviämistä voidaan ehkäistä. Tämän tutkimuksen tarkoituksena oli kartoittaa, kuinka käsihygienia toteutuu Pohjois-Karjalan keskussairaalan ensiavun klinikalla. Tutkimuksessa käytettiin kvantitatiivista tutkimusmenetelmää ja aineisto kerättiin havainnoimalla. Havainnointitilanteita oli 77. Havainnoimme hoitajien ja lääkäreiden käsihygienian toteutumista potilaskontakteissa. Yhtä henkilöä havainnoitiin 2 - 3 kertaa. Havainnot kirjattiin ylös havainnointilomakkeelle, joka tehtiin P-KSSK:n käsihygieniaohjeiden pohjalta. Aineisto analysoitiin SPSS-ohjelmalla. Käsihygienia ei toteutunut P-KSSK:n käsihygieniaohjeiden mukaisesti. Keskeisimmäksi puutteeksi havaittiin käsihuuhteen vähäinen käyttö. Käsien desinfektio toteutui useammin potilaskontaktin jälkeen kuin ennen sitä. Suojakäsineiden käyttö oli runsasta. Käsihuuhdetta käytettiin useammin suojakäsineiden riisumisen jälkeen kuin ennen niiden pukemista. Hoitohenkilökunnan käsien ihon kunto oli moitteeton ja käsikoruja havaittiin vähän. Tutkimuksemme tulokset ovat toimeksiantajan ja hygieniahoitajien käytettävissä. Tulosten perusteella P-KSSK:n käsihygieniakoulutuksissa voidaan kiinnittää huomiota havaittuihin epäkohtiin. Jatkokehitysmahdollisuutena voisi olla toiminnallinen opinnäytetyö, jonka tuotoksena tehtäisiin saamiimme tuloksiin pohjautuva käsihygieniakoulutus.
Sairaankuljettajien tiedot ja käsitykset kosketustartuntojen leviämisen ehkäisystä
Potilaiden käsihygienia ohjaus : Hygieniatilaisuuden järjestäminen hoitohenkilökunnalle
Käsihygienian toteutuminen Kuusamon terveyskeskuksessa
Perifeerisen laskimonsisäisen mikrobilääkityksen valmistus ja toteutus. Opinnäytetyön tarkoitus on kartoittaa kirjallisuuskatsauksen avulla, miten aseptiikka osana potilasturvallisuutta toteutuu suonensisäisen mikrobilääkehoidon valmistuksessa ja toteutuksessa. Opinnäytetyö on osa ”Aseptiikka ja hoidon oikeellisuus suonen sisäistä antibioottihoitoa saavan potilaan hoitotyössä; potilasturvallisuuden tutkimus ja kehittämishanke” -projektia. Hankkeen toteutuksessa ovat mukana HUS, HYKS, medisiininen tulosyksikkö, keuhkosairauksien klinikka ja infektiosairauksien klinikka sekä Metropolia ammattikorkeakoulu, terveys ja hoitoala. Hankkeen tavoite on kehittää näyttöön perustuvaa hoitotyötä sekä potilasturvallisuutta. Opinnäytetyössä sovellettiin systemaattisen kirjallisuuskatsauksen menetelmää. Hakukriteerit täyttäviä artikkeleita oli yhteensä 1824, joista kahdeksan valittiin analyysiin. Lisäksi käsihaulla valittiin yksi artikkeli. Artikkelit oli julkaistu vuosina 2001 - 2012. Artikkeleissa esitetyt tulokset ja suositukset kirjattiin analyysitaulukkoon. Analyysin perusteella vastattiin tutkimuskysymyksiin.  Kirjallisuuskatsauksen tulokset osoittavat, että käsihygienian toteutuminen hoitotyössä on puutteellista, vaikka heikosti toteutetun käsihygienian riskit tiedetään. Infuusioiden valmistusympäristö ja aseptiikan noudattaminen ovat harvoin parenteraalisen lääkityksen vaatimusten mukaisia. Aseptiikkaa ei aina nähdä tarpeellisena, jos syitä tiettyyn aseptiseen toimintatapaan ei tiedetä tai täysin ymmärretä. Suonensisäisen hoidon kirjaaminen on myös puutteellista. Aseptisten toimintatapojen parantamiseksi suositellaan esim. seuraavaa: koulutus, arviointi ja arvioinnin hyödyntäminen koulutuksessa, infuusiohoidon käytäntöjen yhtenäistäminen, selkeät ajantasaiset ohjeistukset, ja aseptiikan termien selkeä yhtenäinen käyttö. Ohjeistuksissa hyödynnettyjen tutkimuslähteiden luotettavuudesta tulee varmistua. Riskianalyysi on osa aseptista toimintaa. Aseptiikasta potilaalle kertominen on myös tärkeä, mutta usein unohtuva potilasturvallisuutta edistävä menetelmä. Jatkotutkimuksia ja ratkaisuja tarvitaan aseptisten toimintatapojen edistämiseksi perifeerisessä laskimonsisäisessä mikrobilääkityksessä. Tutkimusten perusteella käytetyt keinot eivät ole johtaneet riittävän hyviin tuloksiin.
Potilaan infuusiolääkityksen turvallisuus lääkkeenannon oikeellisuuden ja aseptiikan näkökulmasta
Aseptisen toiminnan kehittäminen Vaahteramäen palvelutalossa
Kirurginen käsidesinfektio ja steriiliksi pukeutuminen toimenpiteeseen valmistauduttaessa : kirjallisuuskatsaus
Tämän opinnäytetyön tarkoituksena oli kartoittaa Varsinais-Suomen sairaanhoitopiirin  alueella toimivan yksityissairaalan kirurgisella vuodeosastolla työskentelevien sairaanhoitajien tietoja ja käsityksiä hoitoon liittyvien infektioiden aiheuttajista sekä käsihygieniasta  infektioiden torjuntatoimena. Saatuja tuloksia hyödynnetään kehitettäessä infektioiden  torjuntaa osana laadukasta ja yksilöllistä asiakkaan kokonaisvaltaista hoitamista. Tutkimus toteutettiin vuonna 2008- 2009 ja mittarina käytettiin von Schantzin (2005)  luomaa mittaria, jota muokattiin tämän tutkimuksen tarkoitusta mahdollisimman hyvin palvelevaksi. Tutkimusongelmilla selvitettiin mitä sairaanhoitajat tietävät hoitoon liittyvistä  infektioista ja niiden aiheuttajista sekä käsihygieniasta. Lisäksi kartoitettiin käsityksiä oman käsihygienian toteutuksesta ja lisäkoulutuksen tarpeesta. Tutkimuksen perusteella tiedot sairaalainfektioiden vaikutuksista ja aiheuttajamikrobeista olivat hyvät. Tutkintoasteella ei todettu olevan vaikutusta tietoihin. Hoitoon liittyvän  infektion ja ristikontaminaation käsite tiedettiin keskinkertaisesti tai huonosti.  Tiedot käsihygienian eri osa-alueista olivat hyvät tai erinomaiset. Parhaiten tiedettiin desinfektiosta ja suojakäsineiden käytöstä. Työkokemuksen pituudella ei ollut yhteyttä  hoitajien tietoihin. Käsihygieniaa koskevien tietojen, sekä käytännön toteutuksen välillä havaittiin eroja. Hyvistä tiedoista huolimatta toteutuksessa oli jonkinlaisia puutteita kaikilla osa-alueilla. Hoitajat ymmärsivät suosia desinfektiota käsien saippuapesun sijaan. Desinfektio toteutui  yhtä hyvin ennen ja jälkeen potilaan hoidon. Hoitajat kokivat oman työkokemuksensa ja varmuuden oman toimintansa vaikuttavuudesta  erittäin paljon toimintaansa edistäviksi tekijöiksi. Lisäkoulutusta kaivattiin taudinaiheuttajista  ja tarttuvaa tautia sairastavan asiakkaan kohtaamisesta. Kuitenkin työnantajan  tarjoama koulutus miellettiin erittäin vähän toimintaa edistäväksi tekijäksi ja osa  koki niiden kuuluvan vastuualueensa ulkopuolelle.
Käsihygienia hoitoon liittyvien infektioiden ehkäisijänä : Kampanja Mikkelin keskussairaalassa
Käsihygieniaohjeet hoitohenkilökunnalle : laatukäsikirja
Käsihygienia potilasturvallisuuden edistäjänä : Käsihygieniaosaaminen sairaalan vuodeosastolla
Sairaalainfektiolla tarkoitetaan sairaalassa tai muussa terveydenhuollon laitoksissa potilaasta toiseen leviäviä poikkeuksellisen resistenttejä bakteerikantoja. Käsihygienia on tehokas ja yksinkertainen tapa ehkäistä sairaalainfektioita. Käsien desinfektio, käsien saippuapesu, suojakäsineiden käyttö ja terävien hoitovälineiden käsittely ovat osa asianmukaisesti toteutettua käsihygieniaa. Työssä käsitellään mikrobiologiaa, hoitoon liittyviä infektioita ja käsihygieniaa. Työn käsihygieniaosuus on jaoteltu koskemaan neljää eri osa-aluetta: käsien desinfektiota, käsien saippuapesua, suojakäsineiden käyttöä ja terävien hoitovälineiden käsittelyä. Työssä käsitellään myös kohdeyksikölle tyypillisiä infektioita, niiden aiheuttajia ja esiintyvyyttä. Tämän opinnäytetyön tarkoituksena oli selvittää kohdeyksikkönä olleen varsinaissuomalaisen yksityissairaalan hoivahoitotyönyksikön henkilökunnan tiedot ja käsitykset käsihygieniasta. Tiedot kerättiin opinnäytetyötä varten valmiilla, pääasiassa strukturoidulla kyselylomakkeella. Tutkimukseen osallistui yhteensä 12 hoitotyöntekijää, jotka ovat koulutukseltaan joko lähi- tai perushoitajia tai sairaanhoitajia. Opinnäytetyössä kartoitetaan vastaajien tiedot kyseisistä aihealueista sekä vastaajien oma käsitys toteuttamastaan käsihygieniasta ja mahdollisen lisätiedon tai koulutuksen tarpeesta. Opinnäytetyön tulokset osoittavat, kuten työssä käytettyjen aikaisempien tutkimustenkin tulokset kertovat, että hoitotyöntekijöiden tiedot käsihygieniasta ovat melko hyvät. Puutteita tiedoissa kuitenkin löytyy, esimerkiksi hoitoon liittyvien infektioiden ja mikrobiologian tietämys ei ole yhtä hyvää luokkaa kuin käsihygieniassa. Käsihygienian eri osa-alueilla tiedot käsien desinfektiosta ja käsienpesusta ovat melko hyvät. Vastaajien tiedot suojakäsineiden käytöstä ja terävien hoitovälineiden käsittelystä ovat kohtalaiset. Saadut tulokset ovat hyvä katsaus kohdeyksikön henkilökunnan tiedoista, mutta tuloksia ei voi yleistää koskemaan kaikkia hoivahoitotyön työntekijöitä, sillä osallistujamäärä tutkimukseen oli hyvin pieni.
Käsihygieniaohjeet tehostetun palveluyksikön henkilökunnalle
Kirurginen käsien desinfektio ja steriiliksi pukeutuminen : opetusvideo
Bioanalyytikko-opiskelijoiden tiedot sairaalainfektioista ja niiden torjunnasta : koulutuksen tarjoama opetus opiskelijoiden arvioimana
Kartoitus suojakäsineiden käytön ja käsihygienian tutkimusten menetelmistä sekä luotettavuudesta. ”Kartoitus suojakäsineiden käytön ja käsihygienian tutkimusten menetelmistä sekä  luotettavuudesta”, on kirjallisuuskatsaus. Opinnäytetyö on osa neljävuotista projektia  ”Aseptiikan ja hygienian kehittäminen nefrologisen potilaan hoitotyössä.” Projektissa ovat  mukana Medisiinisen tulosyksikön nefrologian ja infektiosairauksien klinikka, HUS (Helsingin  ja Uudenmaan sairaanhoitopiiri), Metropolia Ammattikorkeakoulu, Munuais- ja maksaliitto ry, sekä Turun yliopiston hoitotieteen laitos. Opinnäytetyön tarkoituksena on kuvata millä menetelmillä tutkimuksia on tehty ja kuinka  luotettavia tutkimukset ovat. Käsihygienian tärkeys on merkittävää potilastyössä turvallisuuden ja laadun kannalta sekä  infektioiden torjunnassa. Käsihygienian noudattaminen koskee kaikkia potilaan hoitoon  osallistuvia. Käytännön hoitotyössä tutkimukset ovat tärkeitä, koska ne tuottavat uutta ja  ajankohtaista tietoa, jota hyödynnetään potilaan hoidossa. Tiedonhaku suoritettiin PubMed-, Medic-, Cohcrane- ja Cinahl-tietokantoja käyttäen ja haut  suoritettiin käyttämällä samoja hakusanoja. Saaduista hakutuloksista artikkelit valittiin otsikon ja tiivistelmän perusteella. Valinnan kriteerinä oli, että artikkelit on julkaistu kymmenen vuoden sisällä. Aineiston hankinta tuotti vaikeuksia tietokantojen avulla. Tietokantojen avulla löydettyjä artikkeleja hyödynnettiin ainoastaan teoriaosuudessa. Varsinaisessa aineistossa käytettiin Heli Siparin aikaisemmin tekemää opinnäytetyön  aineistoa. Aineisto muodostui yhdeksästä ulkomaalaisesta tutkimusartikkelista. Tutkimuksista pyrittiin saamaan vastauksia menetelmistä ja niiden luotettavuudesta. Aineiston eri menetelmät ovat: kirjallisuuskatsaus, vertailututkimus, interventiotutkimus ja kyselylomakkeen avulla  toteutettu tutkimus. Opinnäytetyön aineiston menetelmät ja luotettavuus on kuvailtuna analyysitaulukossa. Tutkimusten luotettavuudessa on otettu huomioon aineiston tutkimusnäytön  vahvuusluokitus. Opinnäytetyössä tutkimustulokset ovat suurimmalta osin vahvaa tai  kohtalaista. Tutkimuksia jotka kartoittavat suojakäsineiden käyttöä ja käsihygieniaa, sekä niiden menetelmiä ja luotettavuutta, ei ole vielä riittävästi.
Eristyksen hallinta isossa eristyksettömässä hemodialyysisalissa : kosketus- ja suojaeristys
Aseptinen verinäytteenotto -oppimateriaali ISLABin näytteenottajille
Kartoitus aseptiikan ja käsihygienian interventiotutkimuksiin hoitotyössä : kirjallisuuskatsaus
Kosketustartuntojen ehkäisy : Kirjallisuuskatsaus
Käsihygienian toteutuminen luu- ja thoraxtutkimusten yhteydessä röntgenhoitajien kuvaamana
Käsihygienia infektioiden torjuntatoimena yksityissairaalan kirurgisella vuodeosastolla
Omavalvontasuunnitelma leikkausosaston käsihygienian toteuttamisen seurantaan
Käsihygienian toteutuminen anestesia- ja heräämöhoitotyössä
Hoitoon liittyvät infektiot ja niiden torjunta ovat keskeisessä asemassa sairaalahygienian ja hoidollisen aseptiikan kehittämisessä. Tehokkain tapa vähentää hoitoon liittyviä infektioita on käsihygienian tehostaminen ja käsidesinfektioaineiden käytön lisääminen. Tämän tutkimuksen tarkoituksena oli saada tietoa hoitohenkilökunnan käsidesinfektion toteutumisesta. Tutkimuksessa tarkasteltiin myös käsidesinfektion ajallista kestoa.Tutkimus suoritettiin kvantitatiivisena havainnointitutkimuksena ja aineisto kerättiin ulkopuolisena tarkkailijana syksyllä 2009. Tutkimuksessa havainnoitiin yhteensä 110:tä hoitotilannetta ja 11:tä eri MRSA-yksikön työntekijää. Havainnointilomakkeille kerätty tutkimusaineisto käsiteltiin SPSS- ja Excel-tietokoneohjelmilla ja tulokset esitetään prosenttijakaumina sekä keskiarvoina.Tutkimuksen mukaan hoitohenkilökunnan käsien desinfektion taso on hyvä. Lähes kaikissa hoitotilanteissa kädet desinfioitiin ennen potilaskontaktia ja potilaskontaktin jälkeen, huoneeseen saapuessa, huoneesta poistuttaessa sekä ennen kertakäyttö-käsineiden pukemista ja niiden riisumisen jälkeen. Käsidesinfektiossa ilmeni puutteita silloin, kun kertakäyttökäsineitä ei käytetty. Käsidesinfektion kesto oli kaikissa tilanteissa liian lyhyt.Tutkimuksessa ilmeni eroja verrattaessa tuloksia muihin aiheesta tehtyihin tutkimuksiin. Käsidesinfektioaineen käytössä ilmeni puutteita, vaikka käytön taso oli muihin tutkimuksiin verrattuna korkeampi.
Haasteellisesti käyttäytyvän muistisairaan potilaan turvallinen hoito
Fysioterapeutin perehdytysmateriaali lasten infektio-osastolle
Sairanhoitajien tiedot ja käsitykset käsihygieniasta infektioiden torjuntatoimena perioperatiivisessa toimintayksikössä
Käsihygienian seuranta ja kehittäminen : KhYHKÄ–toimintamallin käyttöönoton suunnitelma Pohjois-Karjalan keskussairaalaan
Tiivistelmä: Käsihygieniaohjeet hoitohenkilökunnalle : laatukäsikirja. Tämän opinnäytetyön tarkoituksena oli laatia lääkäriasemalla työskentelevälle hoitohenkilökunnalle selkeät käsihygieniaohjeet päivittäisen potilastyön tueksi. Opinnäytetyö vastasi tutkimuskysymykseen: Miten saavutetaan paras käsihygienia?  Opinnäytetyö toteutettiin systemaattista kirjallisuuskatsausta soveltaen. Sähköisiä hakuja tehtiin seuraavista tietokannoista: Medic, Cinahl, Cochrane ja Medline. Tulokset analysoitiin ja kirjoitettiin tekstiksi. Käsien desinfektion merkitys tartuntojen ehkäisyssä on osoitettu lukuisissa tutkimuksissa. Tuloksista ilmeni, että paras käsihygienia saavutetaan käyttämällä vähintään 80 prosenttista alkoholipitoista käsihuuhdetta. Käsihuuhdetta tulee ottaa 3–5 ml ja hieroa käsiin 30 sekunnin ajan. Käsihuuhteiden sisältämä glyseroli pitää käsien ihon kunnossa. Suojakäsineet toimivat käsidesinfektion tukena eivätkä ne korvaa käsidesinfektiota. Kädet tulee desinfioida ennen ja jälkeen suojakäsineiden käytön. Käsien vesisaippuapesua käytetään vain näkyvän lian poistoon. Noudattamalla oikeaa käsihygieniaa ja aseptisia työskentelytapoja ehkäistään parhaiten infektioita. Tulokset osoittivat, että koulutuksella ja ohjauksella voidaan parantaa käsihygienian toteutumista. Tulosten perusteella laadittiin Käsihygienia -laatukäsikirja ja posteriohje lääkäriaseman hoitohenkilökunnalle.
Käsihygieniaa tehostamalla kohti parempaa potilasturvallisuutta
Metisilliinille resistentin staphylococcus aureuksen (MRSA) torjunta leikkausosastolla : ohje sairaanhoitajille
Kädet ovat sairaanhoitajan tärkein työväline ja niiden kunnosta huolehtiminen niin työ- kuin vapaa-aikanakin on ensisijaisen tärkeää. Monet hoitoalalla työskentelevät ihmiset kärsivät kuitenkin erilaisista käsien ihottumista tai iho-ongelmista. Opinnäytetyön tarkoituksena oli perehtyä ja ohjeistaa hoitoalalla toimivia ja hoitoalaa opiskelevia henkilöitä oikeanlaiseen käsien ihonhoitoon. Pyrkimyksenä oli myös lievittää ihon hoitoon liittyviä harhakäsityksiä. Opinnäytetyö antaa ohjeita, kuinka hoitaa ja ennaltaehkäistä iho-ongelmia. Toiminnallisen opinnäytetyön toimeksianto hankittiin Pohjois-Karjalan sairaanhoito- ja sosiaalipalveluiden kuntayhtymän hygieniahoitajalta. Opinnäytetyön tietopohjan materiaaleina on käytetty erilaisia oppikirjoja, tietokirjallisuutta, Internet-lähteitä ja Pohjois-Karjalan sairaanhoito- ja sosiaalipalveluiden kuntayhtymän ohjeistuksia. Lähteistä kerätty tietopohja toimii lähteenä opinnäytetyön tuotoksille. Opinnäytetyön tuotoksina valmistui ohjejuliste ja koulutusmateriaali PowerPoint-tiedostona, joissa hoito-ohjeet on koottuna. Tulevaisuudessa opinnäytetyötä voi hyödyntää tehokkaasti työelämässä. Tuotoksena syntynyt ohjejuliste tulee esille Pohjois-Karjalan sairaanhoito- ja sosiaalipalveluiden kuntayhtymän käytävien seinille. Opinnäytetyötä voisi hyödyntää myös opetusmateriaalina oppilaitoksissa tai videomateriaalin pohjana.
Käsihygienian toteutuminen intraoperatiivisessa hoitotyössä
Päiväkoti-ikäisten lasten terveydenedistäminen käsihygienian keinoin Namibiassa
Kirurginen käsidesinfektio ja steriiliksi pukeutuminen- opetus-DVD
Tiivistelmä: Hoitohenkilökunnan sitoutuminen hyvään käsihygieniaan ja sen jatkuvaan kehittämiseen. Opinnäytetyö oli osa HUS, Medisiinisen tulosyksikön Nefrologian klinikan, Turun yliopiston  hoitotieteen laitoksen ja Munuais- ja maksaliitto ry potilasjärjestön sekä Metropolia Ammattikorkeakoulun  Terveys- ja hoitoalan koulutuksen ”Aseptiikan ja käsihygienian kehittäminen  hemodialyysipotilaan hoitotyössä” - projektia. Työn tarkoituksena oli tuottaa hemodialyysihoitajille työyhteisölähtöinen koulutusinterventio  käsihygieniaan ja aseptiseen työskentelyyn liittyvien ongelmien käsittelemiseksi. Työyhteisölähtöisen  kehittämisen ideana on tunnistaa tarpeet ja haasteet arjen työssä ja kehittää niihin yhdessä tarvittavat ratkaisut. Koulutusintervention tavoitteena on motivoida hemodialyysihoitajat jatkossakin itse ylläpitämään ja kehittämään hyvää käsihygieniaa ja aseptiikkaa. Koulutusinterventiota varten selvitettiin käsihygieniaan toteutumiseen vaikuttavia riskitekijöitä. Aineisto kerättiin kansainvälisistä tutkimuksista, etenkin Yhdysvalloista, Sveitsistä ja Saksasta. Sen lisäksi hyödynnettiin projektin yhteydessä syntyneiden opinnäytetöiden havainnointituloksia käsihygienian ja aseptiikan toteutumisesta Nefrologian klinikan osastoilla. Koulutustilaisuuden sisältö muodostui esittelevästä osiosta ja keskustelusta. Esittelevän osion  tarkoitus oli selkeyttää pääkäsitteet sekä perustella käsihygienian ja aseptisen työskentelyn jatkuvan kehittämisen tarpeellisuus kansainvälisten tutkimusten ja opinnäytetöiden havainnointitulosten valossa. Niitten pohjalta esitettiin kuusiportainen kehittämismenetelmä, jonka avulla hemodialyysihoitajat pystyvät tunnistamaan omaan hoitotyöhönsä liittyviä käsihygieniaongelmia, poistamaan hyvää käsihygieniaa vaikeuttavia esteitä ja löytämään parempia  käsihygieniakäytäntöjä.
Sairaanhoitajien tiedot ja käsitykset käsihygieniasta hoitoon liittyvien infektioiden torjuntatoimena
Aseptiikka i.v. ja p.o. lääkehoidossa aluesairaalassa
Tiivistelmä
Hyvä käsihygienia on yksi tärkeimmistä keinoista ennaltaehkäistä sairaalainfektioita. Vaikka käsihygienian toteuttamisesta on tarkat suositukset ja käsihygienian merkitys tiedostetaan hyvin, jää käsihygienian toteuttaminen usein puolitiehen. Erityisesti lasten keskuudessa erilaiset hengitystie- ja suolistoinfektiot leviävät helposti. Hyvään käsihygieniaan kuuluvat käsien saippuapesu ja desinfektio, henkilökohtainen hygienia sekä suojakäsineiden tarkoituksenmukainen käyttö. Opinnäytetyön tarkoituksena oli kartoittaa hoitajien käsihygienian toteutumista Pirkanmaan sairaanhoitopiirin lasten infektio-osastolla. Opinnäytetyön tavoitteena oli antaa lasten infektio-osastolle lisää tietoa käsihygienian toteutumisen nykytilasta sekä sitä kautta auttaa ennaltaehkäisemään infektioiden leviämistä. Lisäksi tavoitteena oli lisätä omaa tietämystä käsihygienian merkityksestä.  Opinnäytetyössä havainnoimme hoitajia lääkehuoneessa sekä hoitohuoneissa. Lisäksi kartoitimme kyselylomakkeen avulla hoitajien omia ajatuksia käsihygienian toteutumisesta. Vertailimme myös vaikututtaako ikä tai työkokemus käsihygienian toteutumiseen. Kyselylomakkeeseen saimme vastauksia 19 kappaletta, joka on noin 60 % osaston koko hoitohenkilökunnasta. Havainnoinnissa havainnoimme yhteensä 23 hoitajaa, joka on noin 77 % osaston kokonaishenkilöstöstä. Tärkeimmiksi asioiksi tuloksista nousivat muun muassa käsidesinfektioaineen määrä ja sen levitykseen käytettävä aika. Tuloksista käy ilmi, että käsidesinfektioainetta ei käytetä lähes 50 % tapauksista riittävästi. Hieman yli 40 % tapauksista myös desinfektioaineen hieromiseen käytetty aika jää liian lyhyeksi. Myös potilaskontaktin jälkeinen desinfektio jäi 15 % tapauksista toteutumatta. Kaiken kaikkiaan käsihygienia toteutui kuitenkin oikeaoppisesti noin 80 % tapauksista.
Kartoitus suojakäsineiden käytön ja käsihygienian tutkimusten menetelmistä sekä luotettavuudesta : kirjallisuuskatsaus
Tämän tutkimuksen tarkoituksena on tuottaa empiiristä tietoa ja selvittä erään Varsinais-Suomessa toimivan yksityisen lääkäriaseman asiakaspalvelun työntekijöiden tietoja ja käsityksiä koskien käsihygieniaa. Sekä kartoittaa mahdollisia tarpeita lisäkoulutukselle käsihygienian saralla. Tutkimus on toteutettu osana kyseisen yksityisen sairaalan ja Turun Ammattikorkeakoulun yhteistä Infektioidentorjunta-projektia. Tutkimuksessa haetaan vastauksia tutkimusongelmiin, jotka ovat; mitä asiakaspalvelun työntekijät tietävät hoitoon liittyvistä infektioista, mitä asiakaspalvelun työntekijät tietävät infektioiden aiheuttajista, mitä käsityksiä asiakaspalvelun työntekijöillä on omasta käsihygieniastaan ja mitä käsityksiä asiakaspalvelun työntekijöillä on lisäkoulutuksen tarpeesta. Tutkimus on toteutettu kvantitatiivisin menetelmin kyselytutkimuksena. Strukturoitu kyselylomake on modifioitu von Schantzin tekemän mittarin pohjalle. Tutkimuksen kohderyhmänä ovat asiakaspalvelussa työskentelevät työntekijät. Kysely jaettiin yhteensä 26 asiakaspalvelun työntekijälle. Lomakkeita palautettiin 6 kappaletta. Vastausprosentti oli 23. Aineisto käsiteltiin SPSS-tilastojenkäsittelyohjelmalla. Tuloksista käy ilmi ettei kyselyyn vastanneista henkilöistä kukaan omaa aiempaa koulutusta käsihygieniasta. Vastaajat ovat tutustuneet osittain organisaation käsihygieniaohjeisiin. Keskimäärin henkilöt ovat työskennelleet organisaatiossa 17 vuotta. Asiakaspalvelun työntekijöiden tiedot ja käsitykset käsihygieniasta vastaavat pitkälti aiemmin tehdyistä käsihygieniatutkimuksista saatuja tuloksia. Tosin vastaavalle ryhmälle tehtyjä käsihygieniatutkimuksia ei ole aiemmin kirjallisuuden mukaan suuremmissa määrin tehty. Tutkimuksen luotettavuutta häiritsee massiivisesti otoksen pieni koko eikä tulokset näin ollen ole yleistettävissä.
Tämä opinnäytetyö kuuluu Infektioiden torjunta -projektiin. Opinnäytetyön tarkoituksena oli selvittää erään yksityisen terveyspalvelujen tuottajan työterveyshuollon hoitohenkilökunnan tietoja infektioiden aiheuttajista ja käsihygieniasta infektioiden torjuntatoimena. Tarkoituksena oli myös selvittää hoitohenkilökunnan käsityksiä omasta käsihygienian toteutuksestaan. Opinnäytetyön tavoitteena oli antaa kohdeyksikölle käsitys hoitohenkilökunnan tietojen ja toiminnan tasosta käsihygienian suhteen. Tavoitteena oli myös, että kohdeyksikkö hyötyisi opinnäytetyöstä ja pystyisi sen avulla kehittämään toimintaansa. Hoitohenkilökunnan tietoja ja käsityksiä käsihygieniasta kartoitettiin viiden tutkimus-ongelman avulla. Tutkimusongelmat olivat: mitä terveydenhoitajat tietävät hoitoon liittyvistä infektioista, mitä terveydenhoitajat tietävät infektioiden aiheuttajista, mitä terveydenhoitajat tietävät käsihygieniasta; käsien pesusta, käsien desinfektiosta, suojakäsineiden käytöstä ja terävien hoitovälineiden käsittelystä, mitä käsityksiä terveydenhoitajilla on omasta käsihygieniastaan sekä mitä käsityksiä terveydenhoitajilla on lisäkoulutuksen tarpeesta. Aineiston keruuseen käytettiin strukturoitua kyselylomaketta. Mittarina käytettiin von Schantzin (2005) väitöskirjatutkimukseen luomaa mittaria, jota muokattiin tähän tutkimukseen sopivaksi. Tutkimuksen kohderyhmänä oli 18 kohdeyksikön työterveyshuollon hoitotyöntekijää. Vastausprosentti oli 50 %. Tulosten perusteella terveydenhoitajien tiedot hoitoon liittyvistä infektioista ja infektioiden aiheuttajista olivat tyydyttävät, tiedot käsihygieniasta olivat hyvät. Parhaimmat tiedot käsihygienian eri osa-alueilta olivat suojakäsineiden käytöstä ja heikoimmat käsidesinfektiosta. Terveydenhoitajien omasta käsihygieniasta selvisi, että toiminta oli usein ristiriidassa tietojen kanssa. Käsihygienian toteutumista edistävistä tekijöistä tärkeimmäksi koettiin oma työkokemus, tärkeänä pidettiin myös yrityksen hygieniaohjeita sekä hygieniahoitajalta saatuja ohjeita. Terveydenhoitajat eivät kokeneet minkään tekijöiden haittaavan merkittävästi käsihygienian toteutumistaan. Terveydenhoitajat kokivat tarvitsevansa eniten lisäkoulutusta infektioita aiheuttavista mikrobeista sekä tarttuvaa tautia sairastavan asiakkaan kohtaamisesta.
Käsihygieniatempaus Tikanmaan koulun ensimmäisen luokan oppilaille
Infektioiden torjunta natiiviröntgentutkimuksissa : hygieniaohje uusille työntekijöille ja röntgenhoitajaopiskelijoille
Työikäisen käsi-ihottumapotilaan ohjaaminen suojakäsineiden käyttöön
Potilaiden käsihygienia infektioiden torjuntakeinona : käsihygieniaohje potilaille ja sairaalassa vieraileville
Opinnäytetyömme tarkoituksena oli tuottaa oppimateriaalia Pirkanmaan ammattikorkeakoulun opiskelijoille ja opetushenkilöstölle. Työn tehtävänä oli selvittää, mikä MRSA on ja kuinka sitä ehkäistään poliklinikalla, leikkausosastolla sekä kirurgisella vuodeosastolla. Tämän lisäksi selvitimme millaista on oppimateriaali. Idea työhön nousi Pirkanmaan ammattikorkeakoulun opettajalta, Heidi Kassaralta.     Opinnäytetyömme on tuotokseen painottuva opinnäytetyö. Se koostuu kolmesta eri osasta: raportista, kirjallisesta oppimateriaalista opiskelijoille ja PowerPoint- esityksestä, jota opettajat voivat mahdollisesti käyttää luentojensa tukena. Lisäksi olemme luoneet PIRAMKin virtuaalioppimisympäristöön, Moodleen, kyselyn, jossa opiskelijat voivat testata osaamistaan opinnäytetyömme aiheeseen liittyen.    MRSA, eli Metisilliinille resistentti Staphylococcus aureus, on useissa maissa merkittävä sairaalainfektioiden aiheuttaja. Mitä laajemmalle ja pitempään MRSA- ongelma leviää, sitä vaikeampi sitä on torjua. Näin ollen siis ehkäisytoimien oikeaoppinen suorittaminen on tärkeää. Kokosimme opinnäytetyömme kirjalliseen oppimateriaaliin oleellisimmat, MRSA:n leviämisen ehkäisyyn liittyvät yleiset toimintatavat. Oppimateriaalin sisältö on rajattu yleisiin ehkäisytoimiin, joista tärkeimmiksi mielsimme käsihygienian, suojainten käytön, eritetahradesinfektion, eristyksen, tiedottamisen ja kirjaamisen, seulonnan sekä väline- ja jätehuollon. Lisäksi keskityimme aseptisten toimintatapojen erityispiirteisiin poliklinikalla, leikkausosastolla ja vuodeosastolla.    Opinnäytetyömme tavoitteena oli edistää omaa, sekä Pirkanmaan ammattikorkeakoulun opiskelijoiden ammatillista osaamista. Käsihygienia on sairaalainfektioiden ehkäisyn kulmakivi, joten sen toteutumisesta informoiminen ei ole ikinä turhaa. Juuri käsihygieniaan ja sairaalainfektioon liittyville oppimateriaaleille on tarvetta, jotta opiskelijoiden tietämys niistä ja niiden toteuttaminen vahvistuisi.
Käsienpesualtaiden materiaalit : pitkiä perinteitä ja uusia innovaatioita
Hyvän käsihygienian toteutuminen hoitotyössä : Havainnointitutkimus
Hoitohenkilökunnan sitoutuminen hyvään käsihygieniaan ja sen jatkuvaan kehittämiseen
Opinnäytetyö oli työelämälähtöinen ja menetelmä oli toiminnallinen eli tuotokseen painottuva. Opinnäytetyö koostuu teoriaosasta ja tuotoksesta eli kirjallisesta potilasohjeesta. Tuotoksen tein Tampereen yliopistollisen sairaalan infektio-osasto B0:lle. Opinnäytetyön tarkoituksena oli tehdä kirjallinen potilasohje käsihygieniasta potilaille ja omaisille tukemaan osastolla annettavaa suullista ohjausta. Käsihygieniaohjaus kuuluu tärkeänä osana infektiopotilaan hoitotyöhön, mutta tähän asti se ei ole ollut riittävää. Tampereen yliopistollisessa sairaalassa ei ole ollut kirjallista potilasohjetta käsihygieniasta. Opinnäytetyön tehtävänä oli selvittää, mitä on suositeltava käsihygienia, mitä asioita potilaalle ja omaisille tulee ohjata sekä millainen on ymmärrettävä potilasohje. Opinnäytetyön tavoitteena on parantaa potilaiden ja omaisten käsihygieniaohjausta infektio-osasto B0:lla.  Teoreettisena lähtökohtana oli turvallisuus, koska hyvä potilasohjaus lisää potilaan turvallisuudentunnetta ja hoitoon sitoutumista. Muina teoreettisina lähtökohtina oli potilas, käsihygienia, potilasohjaus ja -ohje. Kirjallinen ohje koostuu seuraavista asioista: taustatietoa käsihygieniasta, milloin ja miten kädet pestään sekä miten ja milloin käsihuuhdetta laitetaan.  Sairaalassa käsihygienian merkitys korostuu. Tarkoituksena on katkaista mikrobien leviäminen käsien välityksellä. Suurin osa hoitoon liittyvistä infektioista leviää käsien välityksellä. Käsihygieniaan kuuluu käsien pesu ja/tai käsihuuhteen käyttö. Sairaalan henkilökunnan lisäksi myös potilaiden ja omaisten on osallistuttava infektioiden torjuntaan huolehtimalla hyvästä käsihygieniasta. Potilaiden ja omaisten käsihygieniaohjaukseen kannattaa panostaa. Kirjallinen ohje täydentää annettua suullista ohjausta.  Jatkotutkimushaasteena olisi hyvä selvittää, kuinka ohje on otettu vastaan sekä onko se parantanut potilaiden ja omaisten ohjausta osastolla.
Ruokamyrkytykset Suomessa 2010
Aseptiikkapassin kehittäminen Naantalin kotihoitoon
Kädet sairaanhoitajan työvälineenä : ohjeistus oikeanlaiseen käsienhoitoon
Infektioiden torjunta hoitotyössä : Käsidesinfektio-ohje potilaille ja omaisille
Tiivistelmä: Käsihygienian interventiotutkimukset hemodialyysipotilaan hoitotyössä. Opinnäytetyön tarkoituksena oli kartoittaa systemaattista kirjallisuuskatsausta soveltaen, minkälaisia  interventiotutkimuksia on tehty käsihygieniasta hemodialyysipotilaan hoitotyössä sekä minkälaisia tuloksia niiden avulla on saatu. Interventiotutkimus valittiin tämän opinnäytetyön aiheeksi, koska tutkimukset ovat tärkeä osa näyttöön perustuvaa hoitotyötä. Systemaattinen  kirjallisuuskatsaus valittiin puolestaan siksi, koska tutkitun tiedon kriittinen ja systemaattinen arviointi ja yhdistely ovat edellytyksenä uutta tietoa tuottavalle tutkimukselle. Opinnäytetyön tavoitteena oli alustavasti koota tutkimustuloksia, jotta voitaisiin selvittää, voisiko interventiotutkimuksesta olla menetelmänä hyötyä projektille ja olisiko sen avulla  mahdollista saavuttaa hyötyä käsihygienian noudattamisessa hemodialyysipotilaan hoidossa. Aihe on tärkeä, koska munuaistauteja sairastavat potilaat ovat alttiita saamaan infektioita. Tätä infektioalttiutta lisäävät sairauden alentama vastustuskyky, eräät sairauden hoitoon käytettävät  lääkkeet sekä hemodialyysihoito invasiivisena menetelmänä. Merkittävä tekijä potilaiden  turvallisen ja laadukkaan hoidon toteutuksessa on infektioiden torjunta, joka koostuu kaikkien potilaan hoitoon osallistuvien ja potilaan omasta puhtaus- ja käsihygieniakäyttäytymisestä sekä ympäristön puhtaudesta. Tiedonhaussa käytettiin Cochrane-tietokantaa. Hakustrategian tarkoituksena on tunnistaa  kaikki kirjallisuuskatsaukselle olennaiset tutkimukset. Apua tähän saatiin informaatikolta. Systemaattisen tiedonhaun tuloksena aineistoon valittiin kolme tutkimusta ja lisäksi kuusi tutkimusta valittiin käsihaun perusteella. Aineistossa on siis yhteensä yhdeksän relevanttia  tutkimusta. Analyysissa aineisto käytiin läpi pitäen mielessä tutkimuskysymykset.  Tiedonhaun päätyttyä kävi ilmi, että tutkimuksia käsihygienian interventioista hemodialyysipotilaan  hoitotyössä ei ole vielä olemassa. Tämän vuoksi tässä opinnäytetyössä esiteltiin muita tutkimuksia käsihygienian interventioista, joita voidaan soveltaa myös hemodialyysipotilaan hoidossa. Tutkimusten perusteella moniulotteinen interventio on tehokkaampaa  kuin yksittäiset interventiot. Koulutusinterventiot eivät pelkästään riitä, vaan tarvitaan seurantaa, henkilökunnan sitouttamista ja arvostavaa suhdetta tutkijan ja henkilökunnan välille.  Interventiotutkimuksilla on saatu käsihygienian noudattamista lisääviä tuloksia, joten niiden  ottaminen mukaan myös hemodialyysipotilaan hoitohenkilökunnan koulutuksiin voisi  olla varteen otettava idea.
Aseptiikan toteutumista estävät ja edistävät tekijät hemodialyysipotilaan hoitoympäristössä : hoitajien näkemyksiä hemodialyysipotilaiden hoitotyössä Helsingin ja Uudenmaan sairaanhoitopiirin nefrologian klinikalla
Opaskortit käsihygieniasta ja aseptiikasta Lehtiojan palvelukeskuksen hoitohenkilökunnalle, asukkaille ja vierailijoille
Käsihygienia kotisairaanhoitotyössä : Käsihygienia
Infektioiden torjunta ensiavussa - ensihoidon ja sairaalan rajapinnassa : Toimintamallin luominen
Tiedot ja käsitykset käsihygieniasta Varsinaissuomalaisen yksityisen lääkäriaseman asiakaspalvelun työntekijöillä
Kuinka hoitotyöntekijänä toteutat käsidesinfektiota hoitotyössä : Systemaattinen kirjallisuuskatsaus ammattikorkeakoulujen opinnäytetöistä
Hoitajien aseptinen toiminta haavanhoidossa
Miten veri- ja eritetahradesinfektio ja kertakäyttövälineiden hävittäminen toteutuvat hemodialyysihoidon aikana : systemoitu havainnointi HUS:in ja Kirurgisen sairaalan nefrologisessa klinikassa
Käsihygienian toteutuminen Salon seudun sairaalan poliklinikalla
Päiväkirjamuotoinen opinnäytetyö hygieniahoitajan työstä
Käsihygienian ja suojakäsineiden käytön toteutuminen hemodialyysipotilaan hoidossa
Työterveyshuollon hoitohenkilökunnan tiedot ja käsitykset käsihygieniasta
Käsihuuhteen käyttöohje lapsiperheille
Kirurginen käsien desinfektio ja steriiliksi pukeutuminen : -Ohjeita Kuopion yliopistollisen sairaalan nivelkirurgian leikkausyksikköön
Hoitajien suhtautuminen MRSA-infektioon terveyskeskussairaalassa
Lasten keskuslaskimokatetrin hoito : Opetus-DVD
Rena händer = Puhtaat kädet
Sairaanhoitajien käsihygienian toteutuminen Satakunnan keskussairaalan osastolla KM4
Käsien desinfektio terveyskeskuksen MRSA-yksikössä
Hoitajien aseptinen työskentely MRSA-potilaita hoidettaessa
Käsihygienia osana infektioiden torjuntaa : bioanalyytikkojen tiedot ja käsitykset
Tiivistelmä: Kartoitus aseptiikan ja käsihygienian interventiotutkimuksista hoitotyössä. Opinnäytetyön tarkoituksena oli kartoittaa systemaattista kirjallisuuskatsausta soveltaen mitä hoitotyössä on tutkittu interventiomenetelmää käyttäen. Opinnäytetyö on osa Helsingin- ja Uudenmaan sairaanhoitopiirin (HUS) Kirurgisen sairaalan  nefrologian klinikan, infektiosairauksien klinikan, Metropolia ammattikorkeakoulun ja  Turun yliopiston hoitotieteen laitoksen sekä Munuais- maksaliitto ry potilasjärjestön yhteistyöhanketta, joka on alkanut vuonna 2007. Opinnäytetyö koostuu kahdeksasta tutkimusartikkelista, jotka on valittu erikseen määriteltyjen  kriteereiden mukaisesti. Tutkimuksia juuri tähän aiheeseen löytyi rajallisesti, joten lopullinen määrä jäi vähäiseksi. Kaikki tutkimukset ovat ulkomaalaisia. Tiedonhaku kantoina työssä käytettiin Medic,- Ebsco,- PubMed- tietokantoja. Hakujen tekoon saatiin apua informaatikolta. Haut tehtiin systemaattisesti kirjallisuuskatsauksen periaatteiden  mukaisesti, jolloin työn luotettavuus kasvaa. Interventio tutkimusmenetelmänä hoitotieteessä on vähän käytetty, mutta sen käyttö lisääntyy vahvan tutkimusnäytön tarpeen vuoksi. Interventiotutkimusten avulla saadaan uutta tietoa käytännön hoitotyöhön.  Interventiotutkimuksilla saaduista tuloksista ilmeni henkilökunnan hyvä teoriatietojen hallinta  käsihygieniaan liittyen, mutta sen toteutuminen käytännössä oli osittain puutteellista  ennen ja jälkeen interventiotutkimuksen. Interventiotutkimuksen aikana käsihygienian toteutuminen  oli laadukkaampaa.
Käsihygienian toteutuminen terveyskeskuksen vuodeosastolla
Käsihygienian toteutuminen käytännön hoitotyössä kirurgisella vuodeosastolla
Soveltuuko integroitu sosiaalis-kognitiivinen malli varusmiesten käsienpesuintention ja käsienpesun ennustamiseen? : ja mikä on mallin ennustearvo suhteessa suunnitellun toiminnan teoriaan?
"Ethän altista infektiolle" : Opasvideo hoitohenkilökunnalle steriilin pöydän valmistamisesta
Suositeltavat käytänteet gynekologisen leikkauspotilaan puhtaan leikkaushaavan hoitoon
Käsihygienian tehostaminen hengityshalvauspotilaan kotihoidossa
Käsien desinfektion toteutuminen Pohjois-Karjalan sairaanhoito- ja sosiaalipalvelujen kuntayhtymän anestesia- ja leikkausosastolla
Aseptiikka perifeerisen laskimokanyylin ja sentraalisen laskimokatetrin hoidossa : Ohjeen päivittäminen Vaasan keskussairaalan hoitohenkilökunnalle
Tekijät, jotka vaikuttavat hoitotyöntekijöiden toimintaan toteuttaa käsidesinfektiota oikeaoppisesti : Systemaattinen kirjallisuuskatsaus
Vuodeosaston siivous
Varsinaissuomalaisen yksityissairaalan hoivahoitoyksikön henkilökunnan tiedot ja käsitykset käsihygieniasta
Käsihygienian merkitys moniresistenttien mikrobien leviämisen ehkäisemisessä
Perifeerisen laskimonsisäisen mikrobilääkityksen valmistus ja toteutus : aseptiikka osana potilasturvallisuutta
Käsihygienia potilasturvallisuuden edistäjänä   : käsihygieniaosaaminen sairaalan vuodeosastolla
Kirurginen käsien desinfektio ja steriiliin leikkaustakkiin pukeutuminen : Opetusvideon laatiminen hoitotyön opiskelijoille
Hoitoon liittyvät infektiot ja niiden ehkäisy sairaalassa : testilista traumatologian ja nivelkirurgian yksiköiden sairaanhoitajille
Henkilökunnan aseptisen toiminnan arviointi tietotestillä koulutustoiminnan jälkeen : HUS:n Kirurgisen sairaalan Nefrologian klinikassa
Hemodialyysin toimintavaiheiden kuvaus, kriittisten vaiheiden nimeäminen sekä toimintasuositusten laadinta aseptiikan takaamiseksi ja infektioiden ehkäisemiseksi
Tiivistelmä: Aseptiikka ja puhtaudenhoito hemodialyysipotilaan hoitoympäristössä : systemaattinen kirjallisuuskatsaus soveltaen. Opinnäytetyöni on osa Helsingin ja Uudenmaan sairaanhoitopiirin kirurgisen sairaalan nefrologian  klinikan osastoiden sekä Metropolia Ammattikorkeakoulun yhteistyöhanketta. Projekti on  nelivaiheinen, ja työni on osa ensimmäistä vaihetta.  Opinnäytetyön tarkoitus on kuvata, mitkä ovat aseptiikan ja puhtaudenhoidon kriittiset tekijät  hemodialyysipotilaan hoitoympäristössä hoitotyöntekijän ja laitoshuoltajan näkökulmasta. Kokosin  aiheesta tehtyjä tutkimuksia soveltaen systemaattista kirjallisuuskatsausta ja analysoin tulokset  soveltaen induktiivista sisällön analyysiä. Tutkimusaineisto koostuu kahdestatoista tieteellisestä  tutkimuksesta.  Hoitoympäristöllä ja välittömässä potilashoidossa käytetyt laitteet, välineet ja tarvikkeet on todettu  potentiaalisiksi infektioiden tartuntareiteiksi. Hoitohenkilökunnan tiedot turvallisen hoitoympäristön  luomisesta ovat tasoltaan keskinkertaiset sekä suojainten ja hoitovälineiden käsittely puutteelliset.  Siivousvälineiden puhtauteen ja puhdistusmenetelmiin, desinfektiovalmisteiden säilytykseen sekä  siivousohjeiden ja oikean työjärjestyksen noudattamiseen tulee kiinnittää huomiota. Tartuntojen  ehkäisemiseksi suositellaan käyttöönotettavaksi tehovalvonta. Infektioiden torjunnan kannalta on  oleellista käyttää kulloiseenkin tilanteeseen sopivaa puhdistus-, desinfiointi- tai sterilointimenetelmää.  Täydennyskoulutusta sairaalainfektioiden torjunnasta tulee lisätä ja kehittää. Koulutusta ja opetusta on  suositeltavaa antaa sekä hoitotyöntekijöille että potilaille. Käsihygienia on kaikista tärkein infektioiden  estämiseksi.  Hyvän käsihygienian ja ympäristön pintojen desinfektion avulla voidaan ehkäistä infektioiden  leviäminen. Koulutusten suunnitelun tulee olla pitkäjänteistä, ja koulutuksien tulee entistä paremmin  vastata osallistujien tarpeita. Potilaille annettavia kirjallisia ohjeita infektioiden riskitekijöistä tulee  lisätä.
Hoitajien käsihygienian toteutuminen lasten infektio-osastolla
Hopun vanhainkodin käsihygieniaopas-projekti
Tämä opinnäytetyö tehtiin yksityisiä, terveydenhuollon palveluja tuottavaan yritykseen. Opinnäytetyön tarkoituksena oli selvittää kyseisen organisaation lääkäreiden vastaanotolla työskentelevien sairaanhoitajien tietoja ja käsityksiä käsihygieniasta infektioiden torjuntatoimena sekä hoitoon liittyvien infektioiden aiheuttajista. Lisäksi selvitettiin, minkälaisia käsityksiä sairaanhoitajilla on omasta käsihygienian toteuttamisesta sekä heidän tarvettaan infektioiden torjuntaan liittyvästä lisäkoulutuksesta. Tutkimus toteutettiin kvantitatiivisena ja sen apuna käytettiin von Schantzin (2005) luomaa mittaria, joka muokattiin tutkimuksen tarkoituksen mukaiseksi. Käytetty mittari on luonteeltaan pääosin strukturoitu kyselylomake, joka sisältää 95 muuttujaa. Kyselylomakkeella haettiin vastauksia viiteen tutkimusongelmaan: 1) Mitä sairaanhoitajat tietävät hoitoon liittyvistä infektioista? 2) Mitä sairaanhoitajat tietävät infektioiden aiheuttajista? 3) Mitä sairaanhoitajat tietävät käsihygieniasta? 4) Mitä käsityksiä sairaanhoitajilla on omasta käsihygieniastaan? 5) Mitä käsityksiä sairaanhoitajilla on lisäkoulutuksen tarpeesta? Kohderyhmänä oli yhdeksän sairaanhoitajaa, jotka työskentelivät lääkäreiden vastaanotolla. Aineiston keruu tapahtui vuoden 2009 tammikuun aikana. Aineisto analysoitiin Windows SPSS 15.0 ja 16.0 ohjelmilla. Ohjelmalla tehtiin erilaisia taulukoita, joiden avulla tutkimuksen tulokset saatiin koottua. Sairaanhoitajien tiedot infektioiden aiheuttajista ja käsihygieniasta olivat pääasiassa hyvät. Osittain puutteita kuitenkin esiintyi yksittäistä aiheuttajamikrobia koskevissa tiedoissa. Tutkimukseen osallistuneiden sairaanhoitajien tiedot vastasivat hyvin heidän omaa toimintaansa ja käsityksiään käsihygieniasta infektioiden torjuntatoimena. Tutkimukseen osallistuneille sairaanhoitajille sairaalainfektio käsitteenä oli selkeä. He olivat myös hyvin tietoisia sairaalainfektioiden esiintyvyydestä ja infektioihin kuolevien potilaiden vuosittaisesta määrästä. Huomattavaa yliarviointia kuitenkin esiintyi sairaanhoitajien arvioidessa niiden aiheuttamia vuotuisia välittömiä kustannuksia. Lähes jokainen sairaanhoitaja koki tarvitsevansa lisäkoulutusta infektioita aiheuttavista mikrobeista sekä tarttuvaa tautia sairastavan potilaan kohtaamisessa. Tähän asiaan yksikössä voitaisiin kiinnittää jatkossa huomiota. Tutkimuksen pohjalta lisäkoulutusta tulisi järjestää erityisesti infektioita aiheuttavista mikrobeista, koska tästä aiheesta sairaanhoitajien tiedot olivat osin puutteellisia sekä lisäksi sairaanhoitajat toivat kyselyssä esille oman tarpeensa saada aiheeseen liittyvää koulutusta.
Opinnäytetyö toteutettiin päiväkirjamuotoisena opinnäytetyönä. Työn tarkoituksena oli arvioida reflektoinnin avulla sairaanhoitajan ammatillisuutta eri näkökulmista. Työn tehtävänä oli reflektoida sairaanhoitajan työtehtäviä ja niissä tarvittavia taitoja. Työn tavoitteena oli kehittyä sairaanhoitajana sekä pohtia keinoja ammatillisuuden kehittämiseksi. Työssä kuvattiin lisäksi terveysaseman sairaanhoitajan työympäristö, työssä tarvittavia vuorovaikutustaitoja sekä työtehtäviä.  Reflektoitavat ammatilliset näkökulmat olivat potilasohjaus, ryhmäohjaus, hoidon tarpeen arviointi ja opiskelijaohjaus. Potilasohjaus ja hoidon tarpeen arviointi ovat tärkeimpiä työtehtäviä terveysaseman sairaanhoitajalla. Huolellinen potilasohjaus mahdollistaa potilaan pärjäämisen kotona. Ryhmäohjaus mahdollistaa samanlaista ohjausta tarvitsevien potilaiden yhtäaikaisen vastaanoton. Samalla potilaat saavat myös vertaistukea. Ryhmänohjaaminen vaatii esiintymiskykyä ja kiinnostusta asiaan. Opiskelijaohjaukseen on tärkeää panostaa, koska opiskelijat ovat tulevia kollegoita. Opiskelijaohjausta koetaan usein raskaaksi ja pakolliseksi. Opiskelijat tuovat kuitenkin uusinta tutkittua tietoa työyhteisöön ja edistävät ohjaajan omaa ammatillista kehittymistä. Terveysaseman sairaanhoitaja tekee jokaiselle potilaalle hoidon tarpeen arvioinnin. Sen avulla potilas saa oikeaa hoitoa oikeaan aikaan. Hoidon tarpeen arviointi perustuu lakiin.  Osana päiväkirjamuotoista opinnäytetyötä oli näyttöön perustuvan toiminnan kehittäminen työpaikalla. Aiheeksi valikoitui käsihygienia. Käsihygienia on merkittävä tekijä infektioiden torjunnassa. Opiskelijoilta tullut palaute hoitohenkilökunnan käsihygieniaan liittyvistä asioista oli taustatekijänä aiheen valintaan. Hyvään käsihygieniaan eivät kuulu sormukset tai kellot eivätkä lakatut ja pitkät kynnet. WHO:n (2009) viiden kohdan käsihygienia ohjeen mukaan käsidesiä tulee käyttää ennen ja jälkeen potilaskosketuksen, ennen puhtaita toimenpiteitä, eritteiden käsittelyn jälkeen sekä potilaan lähiympäristön kosketuksen jälkeen. Prosessi jäi vielä kesken siten, että työhön liittyvä osastotunti pidetään myöhemmin syksyn aikana.
Opinnäytetyö on osa Turun sosiaali- ja terveystoimen ja Turun ammattikorkeakoulun yhteistyöprojektia. Opinnäytetyön tarkoituksena oli laatia hoitotyön suositukset haava-hoitoon Turun Terveystoimen hoitajille. On todettu, että hyvällä hygienialla voidaan edistää haavojen paranemista ja vähentää komplikaatioita. On myös todettu, että hoitoalalla työskentelevät tietävät, kuinka tulisi toimia aseptisesti oikein, mutta eivät kuitenkaan tee niin aina käytännössä. Koulutuksel-la, erilaisilla kampanjoilla ja tutkimustiedon tuomisella käytännön hoitotyöhön pystytään lisäämään tietoutta oikeanlaisesta haavahygieniasta ja vaikuttamaan haavan hoitotyöhön. Työn tavoitteena on edistää oikeanlaisella hygienialla haavojen paranemista sekä ennaltaehkäistä ja vähentää haavoihin liittyviä infektioita. Opinnäytetyö on kirjallisuuspohjainen ja laaditut hoitotyön suositukset perustuvat kir-jallisuuskatsaukseen. Kirjallisuuskatsaus pohjautui uusimpaan tutkittuun tietoon sekä alan kirjallisuuteen. Työhön on pyritty löytämään uusimpia sekä suomalaisia että kan-sainvälisiä tutkimuksia.   Työn alussa käsitellään ihon ja haavan anatomiaa ja fysiologiaa, jotta olisi helpompi ymmärtää mitä haava tarkoittaa ja mitä siinä tapahtuu eri paranemisvaiheissa.  Teoreet-tinen osa koostuu haavojen luokittelusta, haavahoidosta sekä hygienianäkökulmasta haavahoidossa. Haavan puhdistus ja käsihygienia nousivat keskeisiksi painopisteiksi opinnäytetyössä, sillä ne ovat merkittävimpiä asioita haavahygieniassa. Haavojen puh-distamisella on iso ja tärkeä merkitys hygieenisessä haavahoidossa. Lisäksi käsihygieniaa on tutkittu paljon. Käsihygienia ei toteudu riittävän hyvin käytännön haavahoidossa. Hoitotyön tekijän tulisi kiinnittää enemmän huomiota miksi haavoja hoidetaan, miten haavahoidon toteutetaan ja mihin nämä kaikki vaikuttavat.
Aseptiikan toteutuminen i.v. -neste- ja lääkehoidossa kahdella erikoissairaanhoidon osastolla Pohjois-Karjalassa. : Havainnointitutkimus
Päivähoito on olennainen osa lapsen kasvua ja kehitystä. Tämän vuoksi lasten hygieniaoppiminen on hyvä yhdistää jo osaksi päivähoitoa. Huolellisesti toteutetulla käsihygienialla ennaltaehkäistään tartuntatautien leviämistä ja lasten sairastumista muun muassa päiväkodeissa. Näin voidaan edistää lasten terveyttä ja hyvinvointia myös kansainvälisesti. Opinnäytetyöni liittyy Päiväkoti Namibiaan -projektiin. Tämän opinnäytetyön tuotoksena on tehty käsihygieniaohje Pohjois-Namibiassa, Oniipan kylässä sijaitsevan päiväkodin käyttöön. Ohje on englanninkielinen. Käsihygieniaohje käsittelee käsien pesua, kuivausta ja käsien desinfektiota. Ohje on asennettu päiväkodin seinälle käsienpesulavuaarin yläpuolelle. Käsihygieniaohje tukee päiväkoti-ikäisten lasten käsihygienian toteutumista päiväkotihoidossa. Tässä työssä keskeisintä on päiväkoti-ikäisten lasten terveyden edistäminen käsihygienian keinoin. Jatkossa voisi tutkia, miten käsihygieniaohjeen toteuttaminen on vaikuttanut käsihygienian toteutumiseen käytännössä tässä päiväkodissa. Voisi myös tutkia, onko sairaspoissaoloissa tapahtunut muutoksia käsihygieniaohjeen käyttöön ottamisen jälkeen.
Tavanomaisten varotoimien toteutuminen infektioiden torjunnassa operatiivisen tulosalueen kolmella osastolla
Tiivistelmä: Aseptiikan toteutumista estävät ja edistävät tekijät hemodialyysipotilaan hoitoympäristössä : hoitajien näkemyksiä hemodialyysipotilaiden hoitotyössä Helsingin ja Uudenmaan sairaanhoitopiirin nefrologian klinikalla. Tämän opinnäytetyön tarkoitus on kuvata hemodialyysipotilaiden hoitoympäristön aseptiikan haasteita hoitohenkilökunnan näkökulmasta. Opinnäytetyöni on osa projektia Aseptiikan ja käsihygienian kehittäminen hemodialyysipotilaan hoitotyössä. Projekti on toteutettu yhteistyössä Metropolia ammattikorkeakoulun ja Helsingin ja Uudenmaan sairaanhoitopiirin nefrologian klinikan kanssa. Opinnäytetyön aineisto kerättiin teemahaastattelulla Helsingin ja Uudenmaan sairaanhoitopiirin erään dialyysiyksikön hoitohenkilökunnalta. Haastatteluun osallistui yhteensä kuusi hoitajaa. Haastatteluissa saatu aineisto analysoitiin sisällönanalyysillä. Aineiston abstrahoinnin tuloksena opinnäytetyön kahdeksi pääkategoriaksi muodostuivat hoitoympäristön estävät tekijät aseptiikan toteutumisessa sekä hoitoympäristön edistävät tekijät aseptiikan toteutumisessa.Tulosten perusteella haastateltavat mielsivät, että hoitoympäristöllä on vaikutusta aseptiikan toteutumiseen. Haastateltavat myös kokivat, että aseptiikalla on suuri merkitys hemodialyysipotilaan hoitotyössä. Haastateltavien mukaan merkittävin aseptiikan toteutumiseen estävästi vaikuttava tekijä heidän hoitoympäristössään oli tilojen ahtaus. Haastateltavat kokivat, että tilojen ahtauden vuoksi toimenpiteiden suorittaminen oli vaikeaa ja näin ollen aseptinen työskentely myös hankaloitui. Tilojen ahtauden vuoksi myös hoitajan ergonominen työskentely hankaloitui. Tulosten perusteella tilojen ahtauteen vaikuttivat potilaspaikan ahtaus sekä potilastuolien ja dialyysikoneiden suuri koko. Aseptiikkaa edistävänä tekijänä tulosten perusteella esiin nousi hoitovälineiden helppokäyttöisyys ja niiden sijoittelu. Merkittävin aseptiikkaa edistävä tekijä oli aseptiikan riittävä ohjaus ja koulutus. Koulutuksia järjestettiin haastateltavien mukaan riittävästi ja hoitajilla oli mahdollisuus päästä myös lisä koulutuksiin. Tulokset osoittavat, että tilojen ahtaus toimii estävänä tekijänä aseptiikan toteutumisessa hemodialyysipotilaan hoitotyössä. Kuitenkin muutto suurempiin tiloihin ei ole mahdollinen, eikä dialyysikoneiden ja potilastuolien kokoa voida muuttaa. Tämän vuoksi aseptiikan kehittäminen voitaisiin aloittaa keskittyen pienempiin asioihin. Aseptiikkaa voitaisiin alkaa kehittämään kiinnittämällä huomio hoitokorien säilytykseen ja tiettyjen hoitovälineiden sijoitteluun. Hoitokoreille voitaisiin suunnitella oma säilytystila, minkä myötä vältyttäisiin hoitokorien säilyttämiseltä lattialta ja ehkäistäisiin hoitokorien välityksellä tapahtuva mahdollinen mikrobien leviäminen. Myös tiettyjä hoitovälineitä voitaisiin säilyttää potilaspaikkojen yhteydessä. Tällöin välineen unohtuessa tai kontaminoituessa hoitajan ei tarvitsisi lähteä potilaspaikalta välinettä hakemaan, vaan se olisi helposti saatavilla. Näin myös vältyttäisiin potilaspaikan ympärillä tapahtuvalta ohikululta jonka myötä steriilipöytä on vaarassa kontaminoitua.
"Puhtaat pienet tassut" käsihygieniaa edistäen -kuvakirja päiväkoti-ikäisille lapsille
Kartoitus käsihygienian ja suojakäsineiden tutkimuksista ja suosituksista
Hoitohenkilökunnan sitoutuminen hyvään käsihygieniaan ja sen jatkuvaan kehittämiseen : kehittämistyö
