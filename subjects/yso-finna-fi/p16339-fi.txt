http://www.yso.fi/onto/yso/p16339 lounaat
lounaat lounaat
Monninkylän SEO:n ruokapalveluiden kehittäminen
Lounaslistan suunnittelu Ravintola Dylan Pinkille hävikin minimointi huomioiden
Kiertävä lounasvaunumyynti Tampereen yliopistollisessa keskussairaalassa
Venäjä-suhteen tuore tulkinta
Asiakastyytyväisyystutkimus : case ABC Niiralan noutopöytä
Suurkeittiöiden tarjoaman ruoan ravitsemuksellinen laatu : raportti joukkoruokailun seurantajärjestelmään luoduista ravitsemuskriteereistä ja niiden toteutumisesta julkisia ruokapalveluita tuottavissa suurkeittiöissä vuonna 2004
Uutta näkemystä kouluruokailuun
Kehityssuunnitelma : Case: Museokahvila Vanha Kassu ky
Ravitsemussuositukset täyttävää lounasruokaa työikäisille : kahvila-ravintola Maaritti
Asiakastyytyväisyyskysely ravintola Dylan Milkissä
Asiakastyytyväisyyskysely : case: Ravintola Pelimanni
Kartoitus opetusravintolan perustamismahdollisuuksista
Tässä opinnäytetyössä tutkitaan valikoimaohjauksen ja sen mukanaan tuoman lounasprojektin, vaikutuksia Amica Oopperaravintoloiden liiketoimintaan. Tutkimus on tehty ravintolatoimenjohtaja Merja Sandbergin toimeksiannosta ja sille oli tarvetta, koska vuonna 2000 käyttöönotetun valikoimaohjauksen vaikutuksia ei ole vielä tutkittu. Valikoimaohjauksella pyritään ostotoiminnan helpottumiseen ja työn tehostamiseen yhtenäisten tuotevalikoimien kautta.      Työn alussa käydään läpi tuoteryhmäjohtamista, joka liittyy olennaisesti tuotteisiin, valikoimiin ja sitä kautta valikoimaohjaukseen. Tämän jälkeen määritellään ketju ja paneudutaan ketjutoiminnan voimavaroihin ja sen tuomiin etuihin. Muita käsiteltäviä osa-alueita ovat valikoimat ja valikoimaohjaus ja sen määrittely, logistiikka eri osa-alueineen, ruokapalvelujen tehokas tuottaminen sekä catering-ala.     Tutkimus toteutettiin Amica Oopperaravintoloiden henkilöstöravintolan henkilökunnalle tehdyillä teemahaastatteluilla. Haastatteluilla selvitettiin valikoimaohjauksen vaikutuksia työskentelytapoihin ja työtyytyväisyyteen. Lisäksi tutkimuksessa on käytetty valmiita aineistoja, kuten myyntiraportteja, työtehojen seurantaraportteja sekä asiakastyytyväisyystutkimuksia vuosilta 2001 - 2003.      Tutkimustuloksista selvisi, että Amican valikoimaohjauksen myötä tulleilla valmiilla valikoimilla oli erilaisia, sekä positiivisia että negatiivisia vaikutuksia niin henkilökunnan toimintaan kuin asiakkaiden tyytyväisyyteen. Työn tehokkuuteen valikoimaohjauksella ei ollut toivottavaa vaikutusta. Huolimatta valikoimaohjaukseen siirtymisestä kokonaismyynti Amica Oopperaravintoloissa on kuitenkin ollut kasvussa.      Tutkimustulosten analysointiosassa selvitetään syitä niin positiivisille kuin negatiivisillekin muutoksille ja etsitään parannusehdotuksia toimintatavoille. Analyysien pohjalta henkilöstöravintolan johto voi seurata ravintolatoiminnan kehitystä Oopperaravintoloissa valikoimaohjauksen käyttöönoton jälkeen ja kehittää niiden toimintaa edelleen.
Kylmäfyysikon kuumat paikat
Lounasruokailun kehittäminen asiakaskyselyn pohjalta : tapaus Ravintola Wanha Rouva
Henkilöstöruokailun ravitsemukselliset ja laadulliset ominaisuudet: hotellin vastaanottovirkailijoiden näkemyksiä
Tämä opinnäytetyö on tehty toimeksiantona Makua ja Mukavuutta henkilöstöravinto-lalle, joka kuuluu ISS Ruokailupalveluiden ketjuun. Toimeksiannon sisältöön kuuluu selvittää lounaspalvelun tasoa ravintolassa asiakkaan näkökulmasta ja laatia tutkimustuloksien perusteella yhtenäinen pohja kehitystyölle. Pyrkimyksenä on selvittää, minkälaisen asiakaskokemuksen ravintolan lounasbuffet tuottaa ja mitä asioita palvelussa tulisi kehittää.    Tutkimusaihetta on lähestytty palvelumuotoilun kautta ensin mallintamalla ravintolan palveluprosessia palvelupoluksi. Palvelumuotoilun tavoitteena on kehittää asiakaskokemusta mahdollisimman positiiviseksi kehittämällä palveluprosessia vaihe kerrallaan. Makua ja Mukavuutta ravintolan palvelupolku muodostuu kuudesta palvelutuokiosta, jotka ovat saapuminen, odottaminen, itsepalvelu, maksaminen, ruokailu ja poistuminen.    Käytetty tutkimusmenetelmä on pääosin laadullinen, mutta sisältäen kuitenkin hieman määrällistä tutkimusta. Tutkimusaineisto on kerätty mystery shopping-havainnointimenetelmällä vuoden 2014 kevät-talven aikana. Lounasbuffetin havainnointiin osallistui yhteensä 16 henkilöä, joista 12 kuuluivat ravintolan kahteen suureen asiakkuuteen ja 4 olivat ravintolassa ensimmäistä kertaa käyviä.    Havainnoinnista saaduista tuloksista on tehty yhteenveto palvelupolun kautta merkitsemällä siihen palvelun kriittiset pisteet, sekä korostamalla positiivisesti ja negatiivisesti asiakaskokemukseen vaikuttaneita kontaktipisteitä. Tutkimuksen pohdinnassa johdetaan tuloksista kehitysehdotuksia ravintolalle.    Kriittisiksi pisteiksi osoittautuivat saapuminen, ruokailu ja poistuminen. Tuloksia tulkitaan vertailemalla ihanteellista asiakaskokemusta ja tuloksien kuvaamaa asiakaskokemusta. Kehitysehdotuksissa pohditaan aktiivisemman asiakaspalvelun, ympäristön välityksellä tapahtuvan vuorovaikutuksen, sekä ruuan laadun seurannan ja mittaamisen kehittämisen mahdollisuuksia vaikuttaa positiivisesti asiakaskokemukseen. Mallinnetun palvelupolun kautta toimeksiantaja näkee, mistä asiakaskokemus muodostuu ja mitä asioita siinä voi kehittä. Palvelupolkua voi jatkossa kehittää pidemmälle liittämällä siihen kaavioita ravintolan muista prosesseista.
"Kuinka haluaisitte maksaa?" : itsepalvelumaksaminen henkilöstöravintolassa
Lounasruokailun kehittäminen palvelumuotoilun keinoin
Kannattava ravintolatoiminta perustuu siihen, että myyntituotot ovat työhön käytettyjä kustannuksia suuremmat. Käytännössä asia ei kuitenkaan ole näin yksiselitteinen, sillä kannattavuutta voidaan tarkastella usealta eri kantilta. Ruokatuotteen kannattavuutta tarkasteltaessa tulee ottaa huomioon ruoanvalmistukseen liittyvien toimintojen vaikutus tuotteen lopulliseen kannattavuuteen.    Tässä työssä keskityttiin lounastoimintaan sekä sen erityispiirteisiin. Lounastoiminnassa on omat erityispiirteensä, jotka vaikuttavat osaltaan toiminnan kannattavuuteen. Lounastuotteen suunnittelu ja valmistus poikkeavat myös usein ravintolan muusta toiminnasta.    Tämän työn tavoitteena oli tutkia Lahden keskustassa toimivan Ravintola Santa Fén lounastoiminnan kannattavuutta. Työ tehtiin toimeksiantona. Työ on produktityyppinen ja sen tuotoksena syntyivät kannattavuuslaskelmat Ravintola Santa Fén lounastoiminnasta. Lounastoimintaa tutkittiin syyskuussa 2013. Lounastoiminnan kustannuksia ja myyntejä seurattiin viiden päivän mittaisena ajanjaksona. Ajanjakson aikana kerättyjen tietojen avulla tehtiin kannattavuuslaskelmat, joista saatujen tietojen avulla arvioitiin toiminnan laskennallista kannattavuutta.    Kannattavuuslaskelmien valossa voidaan todeta, että toiminta on kannattavaa ainakin osittain. Tarkasteluajanjaksolla kahtena päivänä toiminnan tuotot eivät kattaneet kustannuksia, eli toiminta oli tappiollista. Koko tarkastelujakson yhteenlasketun tuloslas-kelman mukaan kokonaiskannattavuus on kuitenkin alan keskiarvoihin verratessa hyvä.    Laskelmien tavoitteena on antaa kohderavintolan johdolle tietoa lounaan kannattavuuden tasosta. Tämän lisäksi laskelmat auttavat lounastoiminnan kehittämisessä ja toiminnan suunnittelussa myös tulevaisuutta ajatellen.
Tiivistelmä: Työpaikkaruokailijoiden tarpeet  ja valintakriteerit.
Arkiruokailua ja fiiniä ateriointia : senioriaterioista liiketoimintaa ja elämänlaatua -hanke: loppuraportti
Asiakastyytyväisyystutkimus Viikkarin Valkamassa
Lounasruokailun merkitys ravintola Makuasian asiakkaille
Liiketoimintasuunnitelma : case: Bruuverin keittiötoiminta
Kasvisruokien suunnittelu ravintola Kaariniin: asiakastyytyväisyys ja kannattavuus
Työpaikkaruokailijoiden tarpeet  ja valintakriteerit : case: Coikkis Oy:n lounasravintolat
Korteksista vorteksiin : Olli Lounasmaa 60 vuotta
Uuden palvelun lanseeraus : Sopimusasiakkuuskäytännön kehittäminen lounaskahvilassa
Miesten käsitykset terveellisestä ruoasta ja niiden vaikutus kevytlounasvalintoihin
Opiskelijoiden mieltymykset ruokaravintolaa valittaessa
Opinnäytetyön aiheena on ravintola Pelimannin asiakastyytyväisyys. Ravintola Pelimanni on perheyritys, joka sijaitsee Pohjanmaalla, Kaustisen kunnassa. Ravintola on uudistanut lounasruokailukonseptia noutopöytälounaaksi vuoden 2003 alussa. Tutkimuksen tarkoituksena on selvittää olemassa olevien lounasasiakkaiden asiakastyytyväisyyttä uudistunutta systeemiä kohtaan sekä ravintolan teknistä ja toiminnallista laatua kohtaan.  Teoriaosassa käsitellään asiakastyytyväisyyteen vaikuttavia tekijöitä pienyrityksen näkökulmasta. Asiakastyytyväisyys perustuu pitkäaikaisten asiakassuhteiden hoitamiseen suhdemarkkinoinnin eri keinoin. Henkilökohtaiset suhteet yrityksen ja asiakkaiden välillä sekä palvelu ovat tärkeitä tekijöitä asiakastyytyväisyyden muodostumisessa. Palveluprosessin onnistuminen sekä vuorovaikutus ihmisten kesken ovat pitkäaikaisten asiakassuhteiden säilymisen edellytyksiä.   Tutkimus tehtiin kvantitatiivisena kyselynä yhden viikon aikana ravintolassa lounasaikaan. Otoskoko oli 81. Tutkimuksessa syvennyttiin yksityiskohtaisesti neljään eri alueeseen, jotka vaikuttavat lounasasiakkaiden asiakastyytyväisyyteen. Tämän perusteella kyselylomake jaettiin neljään osaan: noutopöydän kokonaislaatu, palvelu, lounasruokailutapahtuman toimivuus ja yleinen viihtyisyys.   Tutkimuksen perusteella ravintolan asiakastyytyväisyys uutta lounasruokailusysteemiä kohtaan on keskimäärin kiitettävää. Lounasruokailun toimivuus sai parhaat arvosanat osioista, ja yleinen viihtyisyys huonoimmat. Noutopöydän kokonaislaatu sekä viihtyisyys kaipaavat joitakin toimenpiteitä, jotta tyytyväisyystasoa saadaan nostettua. Palvelun osalta arvosanat olivat kiitettäviä.  Teknistä laatua ja imagollisia tekijöitä tulee tutkimustulosten perusteella kehittää. Kokonaisuutena tulokset olivat hyviä keskiarvojen sijoittuessa asteikolle 8,28-9,54.
Lounaspalvelu : Case Pirjon Pakari Nurmijärvi Ky
Lounasravintolassa
Karjalan kunnailla maistuva lounas : asiakastyytyväisyystutkimus Kehruuhuoneelle
Ravintolahenkilökunnan lounasruoan ravitsemuksellinen laatu ja ruokailun kehittäminen
Työikäisten nauttiman lounaan rasvan laadusta
Henkilöstöravintolan kasvisruokailun kehittäminen : case: Ravintola Iris
Ravintolan ruokatarjonta ja asiakaskyselyt : tapaus ravintola Domino
Palvelukansio Fazer Amica Lounaspuiston Take Away-myynnin apuna
Karpin tapaan : keittokirja
Työaikana tapahtuva ruokailu on merkittävässä asemassa, kun puhutaan suositusten mukaisesta ruokavaliosta. Ravinnon lisäksi lounasruokailulla on muitakin merkityksiä. Ateriointi työpäivän aikana virkistää ja parantaa keskittymiskykyä. Lisäksi työkavereiden kanssa voi puhua eri asioista ja saada lepohetken kiireisenä työpäivänä. Sopiva lounasruokailu vähentää napostelua, ja sitä kautta vaikuttaa mm. painonhallintaan.    Opinnäytetyössä arvioitiin Koulutuskeskus Tavastian henkilöstöravintola Makuasian lounasruoan ravitsemuksellista laatua sekä selvittää asiakkaiden mielipiteitä ruoan laadusta, lounaan valintaan vaikuttavista tekijöistä sekä lounaan merkityksestä työpäivään. Lounasruokaa analysoitiin yhden viikon ruokalistasta viikolla 37/2009. Kyselytutkimus toteutettiin samalla viikolla.    Lounasruoan ravintosisältö laskettiin Aromi-ohjelmalla. Saatuja tuloksia verrattiin Valtion ravitsemusneuvottelukunnan ravitsemussuosituksiin ja Suomen Sydänliiton laatimiin kriteereihin ravitsemuksellisesti hyvästä lounasruoasta.     Makuasian asiakkaiden mielipiteitä lounasruoan laadusta, valintaan vaikuttavista tekijöistä ja merkityksestä työpäivään selvitettiin suorittamalla ravintolassa kysely yhden päivän aikana. Lomakkeessa kysyttiin lounaalla käyntitiheyttä, sekä selvitettiin tärkeimpiä lounasruoan valintaan vaikuttavia tekijöitä. Asiakkaita pyydettiin arvioimaan lounasruoan ravitsemuksellista laatua eri osa-alueilta. Lisäksi he vastasivat väittämiin, jotka käsittelivät lounasruoan vaikutusta työpäivään. Asiakkaat saivat kirjoittaa omia kehittämisehdotuksiaan ja toiveitaan kyselylomakkeeseen.    Lounasruoan ravitsemuksellista laatua analysoidessa selvisi, että Makuasian ruoka on pääosin suositusten mukaista. Kyselyn tulokset osoittivat, että tärkeimmät lounasruoan valintaan vaikuttavat tekijät ovat lounaan nopea saatavuus ja hyvä maku. Asiakkaat ovat tyytyväisiä ruoan ravitsemukselliseen laatuun, ja he kokevat lounasruokailun vaikuttavan positiivisesti työpäivän aikana monella eri tavalla. Vastausprosentti oli korkea, joten kyselyn perusteella voidaan tehdä johtopäätöksiä koko ravintolan asiakkaiden mielipiteistä.    Makuasian lounasruoan ravitsemuksellista laatua voidaan parantaa valmistusmenetelmien ja raaka-ainevalintojen kautta sekä hyödyntämällä Aromi -ohjelmaa. Asiakkaiden toiveet voidaan huomioida säilyttämällä hyväksi koetut toimintatavat ja parantamalla kyselyn perusteella esiin tulleita asioita.
Henkilöstöravintolan palvelupolun mallintaminen ja kehittäminen
Tiivistelmä
Ruokailuympäristön vaikutus terveellisiin ruokavalintoihin : Tutkimusmenetelmien testaus ja arviointi ravintolaympäristössä
Arkiruokailua ja fiiniä ateriointia : senioriaterioista liiketoimintaa ja elämänlaatua -hanke : loppuraportti
Savolainen ruoka Ravintola Tallissa
Tämän pienoistutkimuksen tavoitteena on kuvailla erään opiskelijaravintolan ravintolapäällikön käsitys kuinka kasvisruokapäivä voidaan toteuttaa kestävän kehityksen mukaisesti.     Kansallisesti oppilaitoksissa ollaan siirtymässä tarjoamaan viikoittain kasvisruokaa koulupäivän ateriana, siten tämän työn toisena tavoitteena on saada tietoa, kehitysideoita ja hyviä käytänteitä kasviruokapäivän suunnittelun ja toteuttamisen pohjaksi.    Tutkimusmenetelmänä oli tapaustutkimus. Aineistonkeruumenetelmänä käytettiin teemahaastattelua. Haastateltavana oli opiskelijaravintolan ravintolapäällikkö. Haastattelu toteutettiin toukokuussa 2011 oppilaitoksessa.     Tämän pienoistutkimuksen tulosten perusteella voidaan päätyä johtopäätökseen että kestävä kehitys on käsitteenä sekä käytännön toimenpiteinä hyvin laaja kokonaisuus. Nykyisin toimintaa ei voi suunnitella tai toteuttaa ilman että kestävä kehitys on huomioitu. Työn tulosten perusteella kuitenkin löytyy selviä periaatteita tai perussääntöjä jotka on hyvä huomioida tuotannon suunnittelussa ja toteuttamisessa.     Tieto kasvisruokapäivän vaikutuksesta kestävään kehitykseen laajentui. Haastattelun pohjalta ja tutkijan ideoista tuotettiin hyviä käytänteitä kasviruokapäivän toteuttamiseen. Pienoistutkimuksen tuottama materiaali tuotti myös uusia kehitysideoita, mm. ympäristöpassin suorittamisen liittäminen ammatillisen koulutuksen opetussuunnitelmaan.
Luomuruokaa, olkaa hyvä!
Ruokailuympäristön vaikutus terveellisiin ruokavalintoihin : tutkimusmenetelmien testaus ja arviointi ravintolaympäristössä
Italialainen lounasteemaviikko Ravintola Talliin
Ravintola Amizzassa ensimmäistä kertaa tehtyjen myyntikatelaskelmien avulla selvitettiin noutopöytälounaan kannattavuutta. Laskennan ajaksi valittiin satunnaisesti kahden viikon yhtäjaksoinen jakso. Jakson aikana kirjattiin ylös esille menneet, palautettavat ja hyödynnettävät raaka-aineet. Käyttöpainolle laskettiin ostohintojen mukainen käyttöhinta. Lounaan tuottohinnat erotettiin ruoan kokonaismyynnistä. Myyntihintojen ja raaka-ainekustannusten avulla laskettiin kahden viikon lounaan myyntikate. Lounastuotteen laatuun kuuluvat hygienian ja ravitsemuksellisen laadun lisäksi asiakkaan tyytyväisyyden kautta syntyvä kilpailulaatu. Ensimmäistä kertaa Amizzassa suoritettiin myös kirjallinen asiakastyytyväisyyskysely, jolla kartoitettiin asiakkaiden toiveita ja kehittämiskohteita.  Kannattavuuslaskelmat osoittivat, että myyntikateprosentti oli lähes 74 %. Se kertoi taloudellisesta ruokatuotantotavasta. Työsuhderuokailuna nauttivalla lounaalla on oma verokohtelu, jota on perusteltu kansantaloudellisilla ja - terveydellisillä vaikutuksilla. Tämä asettaa puitteet lounaan hinnalle, joka on edullinen muihin ravintolan ruokatuotteisiin verrattuna. Asiakasvolyymin kasvu ja hinnan nosto olisivat keinoja, joilla kasvatettaisiin myyntikateprosenttia ja kate-euroja.  Asiakastyytyväisyyskyselyn keskeinen tulos oli asiakkaiden hyvä mielikuva Amizzan laadusta. Kyselyyn vastasi keskimäärin 20 % päivittäisistä ruokailijoista. Asiakkailla oli mahdollisuus vastata kyselyyn arkiviikon ajan maanantaista perjantaihin. Osa vastauksista annettiin suullisena. Asiakkaiden toiveet ja kehitysehdotukset huomioitiin käytännön toiminnassa.
Ravintola Vanhan uusi lounaskonsepti
Lounasruokailu - ravitsemukselliset näkökohdat ja asiakkaiden ruokailutottumukset
Arkilounas on sydämen asia : Kriteerit aterioiden ravitsemuksellisen laadun arviointiin : Opas suurkeittiölle
Lounasruokailun kehittäminen : Case Cafe Rivette
Tutkimus yliopisto-opiskelijoiden ruokatottumuksista sekä asiakaskysely UniCafen lounasruoasta
Pienen kannattaa erikoistua : lähiruuan tuottajat esittäytyivät yrityssensseillä
Tieteen eturintamassa
Henkilökuntaedut käytännönläheisesti
Ravitsemussuositukset täyttävän lounasruoan toteuttamismahdollisuudet ruokaravintoloissa
Ravintola Haaga Inn'n lounasruoan ravitsemuksellisen laadun arviointi ja lounasruokakysely
Ravintola Vanhan Ylioppilastalon lounaskonseptin tutkimiseen ja kartoittamiseen johtaneet syyt olivat, kokonaan uuden konseptin kehittymisen seuraaminen, sen toimintamallien järkeistäminen ja kannattavuuden toteaminen päivittäisenä palveluna Vanhalla. Työn tavoitteena tuli selvittää asiakassegmentit ja mahdollinen kanta-asiakkaaksi sitouttaminen niin lounas kuin juhlapalveluasiakkaaksi. Tutkimuksen tarkoituksena oli myös hakea palautetta lounaasta tuotteena, sen hinta/ laatu suhteesta, palvelusta sekä selvittää imagollisia ongelmia. Työn etenemisen kannalta ongelmiksi muodostui lounas-asiakkaiden saavuttaminen konkreettisella tasolla asiakasrekisterin puuttumisen takia.  Tämän johdosta myös palaute lounaasta ja mahdollisten kehittämisehdotusten saaminen oli ongelmallista. Myös lounaskonseptin erottaminen niin operatiivisella kuin strategisella tasolla talon muista toiminnoista oli vaikeaa. Myös HYY yhtymän ja Vanhan Ylioppilastalon suuresta organisaatiosta johtuen tiedon saanti oli välillä hankalaa ja hidasta oikean instanssin löytämisen kannalta. Tutkimuksessa tehtiin kysely, joka lähetettiin sähköisessä muodossa asiakasrekisteristä valitulle otantaryhmälle (446 henkilöä) 19.4.2004, johon vastausaika päättyi 28.4.2004. Tietojen täydennykseen kilpailijoista ja tutkimuksen luotettavuuden lisäämiseksi tehtiin kvantitatiivinen tutkimus perustuen syventävään observointikierrokseen ravintoloissa, jotka nousivat kyselyssä pahimmiksi kilpailijoiksi. Kaiken kaikkiaan vastaajia oli 246, ja suurin osa näistä(243) oli tyytyväisiä Ravintola Vanhan lounaaseen eli 82.8 prosenttia. Vastaajista 16.1 prosenttia oli sitä mieltä että Ravintola Vanhan lounas menettelee ja tyytymättömiä vastaajia oli vain 1 prosentti. Tutkimukseen viitaten Ravintola Vanhan lounas ei yksinään riitä päivittäisessä ravintolatoiminnassa tuloksen tekijäksi. Ongelmia on asiakaspaikkojen ja asiakaskierron määrässä sekä kilpailu alueen muiden lounasravintoloiden kanssa on kovaa.
Pikalounaan kannattavuustutkimus ja asiakaskysely kahdessa helsinkiläisessä ravintolassa
Opinnäytetyössäni kerrotaan tapahtuman järjestämisen  ja sen johtamisen keskeisimmät asiat. Oli tapahtuma suuri tai pieni, on sen tarkoitus jäädä elämyksenä mieleen. Kuinka tämä saavutetaan, jotta tapahtuma ei olisi vain yksi muiden tapahtumien joukossa? Tapahtumalle täytyy olla selkeä syy. Kun perusteltu syy löytyy voi järjestämisen prosessi  käynnistyä.  Aloitusprosessissa selvitetään ensin taustatiedot ja tapahtuman lähtökohta. Seuraavaksi on valittava tapahtuman johtamiseen vastuuhenkilö tai -henkilöt. On myös päätettävä kenelle tapahtuma kohdistetaan, sekä  missä, milloin ja miten tapahtuma suoritetaan. Perusteellinen suunnittelutyö antaa edellytykset onnistuneen tapahtuman suorittamiseen. Varmistukset ja varasuunnitelmat on tehtävä etukäteen. Suunnittelutyön helpottamiseksi on hyvä tehdä työlista, minkä mukaisesti ratkaistavat asiat tulee hoidettua ja aikataulussa pysyminen onnistuu. Tapahtuman johtamisesta vastaavan henkilön on valittava osaava ryhmä ympärilleen. Yhteistyön merkitys korostuu tavoitteen saavuttamisessa  Työ on loppuraportti Haminan kaupungin 350 juhlavuoden kunniaksi järjestetystä juhlalounaasta. Juhlalounaaseen osallistuivat valtiovierailun yhteydessä Ruotsin kuningas Kaarle XVI Kustaa, Kuningatar Silvia, sekä tasavallan presidentti Tarja Halonen puolisoineen. Sain mahdollisuuden olla suunnittelemassa ja johtamassa tätä työurani tähän mennessä haastavinta tapahtumaa elokuussa 2003. Kyseisen vierailun, sekä onnistuneen juhlalounaan suorittamisen julkisuusarvo oli merkittävä, niin kaupungille, kuin tapahtuman suorittamisesta vastanneelle yritykselle. Tämä tapahtuma  jäi elämyksenä mieleen.   Hyvin tehty suunnittelutyö, osaava ryhmä ja varmistukset helpottivat vastuunkantajan työtä. Tapahtuman vastuuhenkilön antama kannustus ja luottamus ryhmää kohtaan, delegointi, sekä selkeä briefing tapahtuman toteuttamisesta tuottivat onnistuneen tapahtuman.
Nykypäivän opiskelijat haluavat syödä terveellistä ja kevyttä ruokaa. Ruokalistoilta toivotaan löytyvän erikoisruokavaliot huomioivaa ravitsemussuositusten mukaista maukasta ruokaa.  Opinnäytetyössä selvitettiin Haaga Instituutin AMK:n opiskelijoiden ja opettajien ruokailutottumuksia sekä millaista ruokaa he haluavat syödä lounaaksi. Kaksiosainen kysely osoitettiin opiskelijoille ja opettajille. Kysely toteutettiin keväällä 2002. Kyselyä jaettiin 147 kappaletta, joista palautui 112 (76 %). Mielipiteitä kysyttiin 78 lounasannoksesta, niistä tuli valita miellyttävät ja ei-miellyttävät annokset. Lisäksi kerättiin mielipiteitä 30:llä ravitsemusta ja ruokatottumuksia koskevalla väittämällä. Vastaajat saivat myös antaa omia kommenttejaan kyselyn lopussa.  Tulosten perusteella saatiin selkeä kuva minkälaista ruokaa toivottaisiin lounaaksi. Tulokset osoittivat pastojen ja kanaruokien olevan suosituimpia lounasannoksia. Siipikarjanliha, jauheliha ja pasta ovat tutkimuksen mukaan suosituimpia pääraaka-aineita. Tarjolle toivottiin enemmän tavallista kotiruokaa ja vähemmän paneroituja valmisruokia. Kasvis- ja keittoruoka tulisi olla vastaajien mielestä aina yhtenä lounasvaihtoehtona ja leipä- ja salaattipöydältä toivotaan vaihtelevuutta ja monipuolisuutta. Keveys ja vähärasvaisuus olivat vastaajien mielestä tärkeitä lounasruokaan vaikuttavia tekijöitä. Ruuan makuun, annoskokoon ja Haagan opiskelija- ja henkilöstöravintola Caffelin palveluun oltiin tyytyväisiä. Saadut tulokset vastasivat melko hyvin joukkoruokailulle annettuja suosituksia.  Tutkimusta tullaan käyttämään uuden oppilasruokalan ruokalistasuunnittelun tukena. Tulosten perusteella voidaan vetää johtopäätös, että opiskelijat ja henkilökunta ovat kiinnostuneita ruuan ravitsemuksellisuudesta ja haluavat syödä terveellistä ja kevyttä, suositusten mukaista maukasta ruokaa.
Lounasravintolan palautejärjestelmäkonseptin kehittäminen palvelumuotoilun keinoin  : Esimerkkinä BarLaurea
Lounasruokatarjonta 2000-luvulla henkilöstöravintolan ruokalistalla, muutokset kalan ja kasvisten käytön esiintyvyydessä
Tuotekehitys Tallink Silja : case: M/S Silja Europa, Ravintola Maxim, uusi lounastuote
Asiakaslähtöisellä toiminnalla hyötyoppimista
Sydämellistä ruokalistasuunnittelua : case lounaskahvila Kotiruoka
Lounasruokien lisäkkeistä
Lounasruoan ravitsemukselliset kriteerit antavat yritykselle hyvän ohjeistuksen siitä, miten asiakkaalle voidaan tarjota terveellistä lounasruokaa ja ruoan ravintosuosituksilla voidaan ohjata asiakkaan lounasruokailua. Asiakastyytyväisyysmittauksen avulla yritys selvittää ovatko asiakkaat tyytyväisiä yrityksen palveluihin ja näin saada selville mahdolliset kehittämiskohteet. Tarkoituksena on saada aikaan toimiva ja tyydyttävä asiakassuhde yrityksen ja asiakkaan välille. Opinnäytetyössä selvitetään myös lounasruoan katetta laskemalla kyselyviikon ajalta lounaan raaka-ainekustannukset ja verrataan niitä lounaan tuottoon ja hävikkiin.       Cafe Bisketti on suosituimpia kahviloita Oulun keskustassa. Opinnäytetyön tarkoituksena on selvittää Cafe Bisketin yhteydessä toimivan Bar B:n lounaan asiakastyytyväisyys lounasruokailuun. Työssä pyrittiin selvittämään asiakkaiden tyytyväisyys palvelun- ja ruoan laatuun sekä tarjontaan. Yritys haluaa myös tietää tekijät, jotka vaikuttavat siihen, miksi asiakkaat ruokailevat Bar B:ssä ja mitkä ovat seikat jotka vaikuttavat asiakkaiden lounaspaikan valintaan.  Asiakastyytyväisyyskysely suoritettiin toukokuussa 2007.      Opinnäytetyön tuloksena selvisi, että Bar B:n asiakkaat kokevat tärkeimpinä lounaspaikan valintaan vaikuttavina tekijöinä lounaspaikan sijainnin, lounaan hinta/laatu-suhteen ja lounasruoan laadun. Asiakkaat olivat tyytyväisiä lounaan palvelun- ja ruoan laatuun. Tarkasteltaessa lounasruokailua Sydänliiton ravitsemuksellisten kriteerien pohjalta, lounaan lounasruokailua tulisi kehittää terveellisempään suuntaan, kriteerit eivät toteudu Bar B:n lounaalle. Laskelmien perusteella lounaan katetuotto oli hyvä. Keskimääräiseksi kateprosentiksi muodostui 65 %. Suosituin lounasvaihtoehto oli keittolounas, jonka osuus kokonaismyynnistä oli 61 %. Tulosten pohjalta voidaan laatia lounaan kehittämisehdotus. Asiakkaille voisi myös laittaa esille ruoka-annoksista lautasmalli, näin ohjattaisiin asiakkaiden ruokailua terveellisten vaihtoehtojen suunaan.
Kotiruokaa töihin - a`la Pitopata
Tässä produktityyppisessä opinnäytetyössä luodaan kolmen viikon lounaslista ravintola Dylan Pinkille, joka on Pitäjänmäessä sijaitseva Toothpicks and Honey Oy:n omistama lounas- brunssi- ja tilausravintola. Lista suunnitellaan siten, että komponentteja ja raaka-aineita saadaan mahdollisimman hyvin hyötykäytettyä ja jatkojalostettua seuraavina päivinä. Näin pyritään vähentämään ruoan valmistuksessa ja tarjoilussa syntyvän hävikin määrää. Hävikin minimoimisella on suotuisat vaikutukset ympäristöasioihin, ja lisäksi se on kohtalaisen helppo tapa parantaa yrityksen tuottavuutta.     Työn teoriaosuudessa käsitellään yleisesti ravintolan ylläpitokustannuksia, hävikkiä, ruokalistasuunnittelua ja siihen vaikuttavia tekijöitä, sekä raaka-aineiden valintaan liittyviä asioita. Empiriassa keskitytään teoriaosuuden pohjalta siihen, miten ravintola Dylan Pinkille suunniteltiin ja toteutettiin lounaslista, ja pohditaan uuden listan vaikutuksia hävikkiin.    Työn tulokset kertovat, että hyvällä suunnittelulla voidaan hävikin määrää vähentää helposti. Tulosten tarkastelu osoittaa, että vuositasolla voitaisiin päästä 850 kiloa nykyistä vähempään valmistushävikkiin suunnittelemalla lounaslistat etukäteen. Ennen tätä opinnäytetyötä lounaat suunniteltiin useimmiten edellisenä päivänä. Tällöinkin toki otettiin huomioon että hävikkiä syntyisi vähän. Tämän työn perusteella on kuitenkin kannattavampaa suunnitella listat etukäteen ja kiinnittää erityisen paljon huomiota tuotteiden valmistustapoihin.
Ravitsemussuositusten mukaan kalaa tulisi syödä kaksi kertaa viikossa ja kasvisten käyttöä tulisi lisätä. Tutkimukset osoittavat, että henkilöstöravintolan käyttö edistää ravitsemussuositusten noudattamista ja ruokatottumukset ovatkin muuttuneet terveellisempään suuntaan 2000-luvulla. Myös asiakkaat toivovat ruokalistoille lisää kala- ja kasvisvaihtoehtoja.    Opinnäytetyön tavoitteena on kalan ja kasvisten näkyvyyden tarkastelu malliruokalistoilla ja muutokset kalan ja kasvisten esiintyvyystiheydessä. Tutkimusaineistona käytettiin Sodexon tuotekehityksen malliruokalistoja henkilöstöravintoloille vuosien 2000 ja 2005 - 2008 ajalta. Malliruokalistoja tarkasteltiin vuositasolla ja vertailtiin kahden segmentin eli asiakaskohderyhmän; teollisuuden työntekijät ja kevyttä toimistotyötä tekevät, ruokalistojen välisiä eroja. Malliruokalistat ovat kiertäviä, 4-8 viikon listoja, poikkeuksena vuoden 2000 listat.     Tulosten perusteella kalan ja kasvisten näkyvyys tutkimusjakson aikana on hyvin lähellä ravitsemussuosituksia henkilöstöravintolan malliruokalistalla. Kalan ja kasvisten näkyvyydessä ruokalistoilla on vuositasolla määrällistä vaihtelua, vähäisintä näkyvyys oli vuonna 2000. Näkyvyyden ja esiintymistiheyden kasvuun on vaikuttanut lounasruokavaihtoehtojen lisääntyminen malliruokalistoilla vuosien 2005 - 2008 aikana. Kalan osuus lisääntyi erityisesti teollisuuden työntekijöiden ruokalistoilla.
Ikäihmisten ravitsemus : Lounaspalvelu seniorikodissa
Henkilöstöravintoloilla on mahdollisuus vaikuttaa suomalaisten ravitsemukseen ja sitä kautta terveyteen. Lounasruoan ravitsemuksellisesta laadusta ei kuitenkaan ole säädetty velvoittavia määräyksiä, ainoastaan suosituksia. Sosiaali- ja terveysministeriön työryhmän suosituksena on, että tulevaisuudessa ravintolapalveluja kilpailutettaessa ravitsemuksellinen laatu otetaan tärkeimpänä kriteerinä mukaan kilpailutukseen.    Tässä tutkimuksessa haluttiin selvittää ravintola Timjamin lounasruoan ravitsemuksellista laatua. Ravintolan ruokalistaa verrattiin ravitsemussuosituksiin, joukkoruokailun kriteereihin sekä Sydänmerkki- aterian kriteereihin. Timjamin ruokalistaa tutkittiin kuuden viikon ajalta 10.1-18.2.2011. Tutkimuksessa käytettiin kvantitatiivista eli määrällistä tutkimusotetta. Ruokien ravintosisällöt laskettiin Aromi- ohjelman avulla.     Energiaa lounasruoasta saatiin riittävästi. Proteiineja saatiin lounaasta suosituksia enemmän ja hiilihydraatteja saatiin suosituksia vähemmän. Rasvan ja suolan määrä ylitti suositukset. Rautaa ja kalsiumia saatiin suosituksiin nähden niukasti ja tiamiinia sekä C- vitamiinia runsaasti. Joukkoruokailun peruskriteeri sekä tiedotuskriteeri toteutuivat hyvin. Rasva - ja suolakriteerin toteutumisessa oli vielä parantamisen varaa. Sydänmerkki- aterian kriteerien mukaisia aterian osia olivat laatikkoruoat ja kastikkeet, ruokaisat salaatit ja keitot, margariini, rasvaton maito, keitetty peruna ja kasvikset. Ruokalistan, ruokareseptien ja ruoan valmistustapojen pienillä muutoksilla saadaan parannettua aterian ravitsemuksellista sisältöä.    Jatkotutkimuksena tässä ravintolassa voitaisiin selvittää ravintosisällöltään suositeltavien aterioiden käyttöä, verrattuna ei suositeltaviin aterioihin. Toisena aiheena voitaisiin tutkia, minkälaiset ateriakokonaisuudet yltävät Sydänmerkki- aterian kriteereihin. Kolmantena jatkotutkimusprojektina yleisellä tasolla voitaisiin laatia joukkoruokailun kriteerien tutkimiseen selkeämmät lomakkeet, joita voitaisiin myös helpommin hyödyntää ravintoloissa, joissa tarjotaan useampaa lounasvaihtoehtoa.
Tämän opinnäytetyön tarkoituksena oli selvittää asiakkaan kokemuksia jonottamisesta  henkilöstö- ja opiskelijaravintolassa. Lisäksi selvitettiin, minkälaisia maksamistapoja  henkilöstöravintola- ja opiskelijaravintola-asiakkaat haluaisivat käyttää ja kuinka he suhtautuisivat  itsepalvelumaksamiseen.  Selvityksen perusteella oli tarkoitus löytää asiakkaille mieluisat maksutavat sekä itsepalvelumaksamiseen  sopiva ratkaisu ja saada käyttökokemusta itsepalvelun sujuvuudesta  käytännössä.  Selvitys suoritettiin tekemällä kysely kolmelle asiakasryhmälle, joista yksi oli henkilöstöravintola  ja kaksi opiskelijaravintolaa. Selvityksessä verrattiin henkilöstöravintolaasiakkaiden  ja opiskelijaravintola-asiakkaiden vastauksia keskenään, koska haluttiin tietää  oliko näiden kahden ryhmän välillä suuria eroavaisuuksia vastausten suhteen.  Tutkimuksessa selvisi, että palvelun sujuvuus on asiakkaille tärkeää ja jonottaminen saa  heidät harmistumaan. Suurin osa kyselyyn vastanneista asiakkaista oli kiinnostunut itsepalvelumaksamisesta,  jos sen voidaan ajatella lisäävän palvelun sujuvuutta.  Itsepalvelu henkilöstöravintolassa edellyttää palveluprosessin uudelleen organisointia.  Perinteinen henkilöstöravintolan palveluprosessi etenee valinta - maksaminen - kulutus  järjestyksessä. Itsepalvelumallissa prosessi muuttuu maksaminen - valinta - kulutus  -järjestykseen. Teknologian avulla saadaan uudenlaisia mahdollisuuksia kehittää henkilöstöravintolan  asiakaspalvelua.
Ravitsemussuositusten toteutuminen ravintola Timjamissa
Lounasruokaviikko Ravintola Tallissa saksalaiseen tapaan
Lounasruokailu Perämies Oy:n ravintoloissa
Ravitsemuksellisen laadun kriteerit ja niiden toteuttaminen Juvenes-yhtiöiden ravintoloissa
Kahvila-ravintola Päivin kammarin lounastoiminnan kehittäminen
Melkein kivikautinen keittokirja : luonnonmukaista lähiruokaa
Tämän opinnäytetyön tarkoitus on tehdä Tallink Silja varustamolle kuuluvalle M/S Silja Europan Maxim à la Carte Ravintolaan uusi lounastuote. Tällä hetkellä ruokalista on ravintolassa sama sekä iltaisin että lounaalla. Tarkoitus on tuotekehitysprosessin avulla suunnitella uusi ruokalista sekä kertoa miksi haluan kehittää uuden ruokalistan, minkälainen on lähtökohta ja minkälaisen haluaisin uuden ruokalistan olevan. tämän työn lopussa on liitteenä uusi lounasruokalista ehdotus.    Tuotekehitys on monimuotoinen ja laaja prosessi. Tuotekehitystoiminnan pyrkimyksenä on tehostaa yrityksen toimintaa. Tuotekehitys voi olla kokonaan uuden tuotteen kehittämistä tai vanhan jo olemassa olevan tuotteen parantamista. Tuotekehitys on prosessi joka lähtee aina asiakastarpeista. Sen jälkeen tulee ideat, esitutkimus, luonnostelu, suunnittelu ja tuotteen viimeistely. Ravitsemisalalla annossuunnittelu on tuotesuunnittelua. Annossuunnitteluun kuuluu olennaisena osana ruokalistat, joista asiakkaat näkevät minkälaista ruokaa on tarjolla. Ruokalistan suunnittelussa on tärkeätä löytää tietylle ajanjaksolle ateriat, jotka ovat hyväksyttäviä laadullisesti, ravintoarvoltaan, vaihtelevuudeltaan ja kustannuksiltaan. Lounaslistan suunnittelussa täytyy ottaa huomioon, että lounaslistan ruoka on kevyttä, se tulee nopeasti ja se on sopivan hintaista. Ravintola Maximin listalle yritin suunnitella mahdollisimman yksinkertaisen ja perinteisen lounasruokalistan. Aluksella ei ole vielä otettu uutta lounastuote ehdotustani käytäntöön. He ovat saaneet ehdotukseni ja lupasivat tutustua ideaani lähemmin kevään aikana.
Opinnäytetyömme tavoitteena oli selvittää lounasasiakkaiden tyytyväisyyttä ravintola The Grillissä. Työn tavoitteena oli saada myös selville, minkälainen on lounasruokailijoiden tyytyväisyyden taso tällä hetkellä, ja minkälaisia toiveita asiakkailla on lounasruokailun suhteen, jotta sitä voitaisiin kehittää oikeaan suuntaan.    Opinnäytetyössä käytettiin kvantitatiivista tutkimusmenetelmää. Tutkimusaineisto kerättiin informoidulla kyselylomakkeella, joka sisälsi sekä strukturoituja- että avoimia kysymyksiä. Kyselylomake laadittiin asiakastyytyväisyydestä ja asiakaspalvelusta kertovan teorian pohjalta.     Kysely suoritettiin ravintola The Grillissä huhtikuussa 2011 kolmen eri päivän aikana. Lounasasiakkaiden otos oli N=80. Tutkimusaineisto analysoitiin taulukkolaskenta- ohjelma Excelin avulla.     Saatujen tulosten mukaan The Grillin lounasasiakkaiden enemmistö oli naisia, ja heidän työpaikkansa sijaitsi kyseisen ravintolan lähellä. Tyypillinen lounasasiakas kävi lounaalla kerran kuussa tai harvemmin, sekä löysi sopivan annoksen päivän lounaslistalta. Vastaajista enemmistö oli ravintolan asiakastyytyväisyyteen vaikuttaviin osa-alueisiin aina melko tai erittäin tyytyväisiä.    Tutkimuksen avulla saatujen tietojen mukaan The Grillin tyytyväisyys oli hyvällä tasolla. Tulevaisuudessa voisi olla suositeltavaa tehdä vastaavanlainen tutkimus uudestaan, ja verrata asiakkaiden tyytyväisyyttä tässä tutkimuksessa saatuihin tuloksiin, jotta nähtäisiin, miten asiakkaiden tyytyväisyys on kehittynyt. Avainsanat: The Grill, asiakastyytyväisyys, palvelu, lounasruokailu.
Tiivistelmä.
Henkilöstöruokailun ravitsemukselliset ja laadulliset ominaisuudet : hotellin vastaanottovirkailijoiden näkemyksiä
Lounasasiakkaiden tyytyväisyys ravintola The Grillissä
"Yksi osasyy on ruoan laatu" : 9.-luokkalaisten ajatuksia aamupalasta, koululounaasta ja koulussa tarjottavasta välipalasta
Asiakaskysely Haaga Instituutin lounasruoasta
Valikoimaohjauksen vaikutukset Amica Oopperaravintoloissa
Lounas Clauden kanssa
Markkinakartoitus lounasravintolan perustamisesta Nastolaan : case: Osakeyhtiö Kaisla Invest
Opiskelijat satsaavat lounasruokailussa täyttävyyteen
Työn tavoite oli laatia yhteistyösuunnitelma, jonka avulla Porvoon ammattiopiston ravitsemispalveluyksikkö Amiris ja elintarvikealan opetusosasto voisivat yhdistää toimintojansa. Yhteistyön tiivistämisen takana ovat opetusosaston toimintaympäristön muutokset ja niiden vaikutus sen toimintaan. Amiriksen toiminnan strategisena tavoitteena on tarjota Amiston opetusosastoille oman toimintansa kautta hyötyoppimista. Toimiva yhteistyö vaatii kummaltakin osapuolelta oman toiminnan analysointia ja muutoksia käytännön toimintaan.    Funktionaalisen ja prosessikeskeisen johtamisen sopivalla yhdistämisellä organisaatioilla on mahdollisuus tehostaa omia toimintojaan ja saavuttaa synergiaetuja. Prosessien parantamisessa ja kehittämisessä keskeistä on niiden tarkka kuvaus ja mittaaminen. Mittauksen avulla pyritään löytämään ne tekijät, joihin vaikuttamalla koko prosessin suorituskyky paranee. Kun on opittu mittaamaan oikeaa suorituskykyä organisaatiossa ja oivallettu prosessien merkitys, voidaan prosessit kytkeä strategioihin.    Strategia ei ole erillinen, itsenäinen johtamisprosessi, vaan se on yksi vaihe prosessissa, jossa organisaation visio ja missio muutetaan työntekijöiden tekemäksi työksi. Julkisen sektorin ja yleishyödyllisten organisaatioiden arvontuottamisen malli on samankaltainen kuin yksityisen sektorin malli. Perustehtävää toteutetaan samalla tavalla kuin yksityisellä sektorilla eli tyydyttämällä asiakkaiden tarpeet.    Oppilaitoksen strategiana voi olla tietoinen suhde työelämään. Oppilaitosten tehtävä ei ole vain tuottaa koulutusta työelämän ajankohtaisiin tarpeisiin vaan myös työelämän kehittäminen ja uusien toimintamallien kehittäminen. Oppilaitoksissa tulisi löytää pedagogisia ratkaisuja työn ja koulutuksen lähentämiseen. Ammatillisen koulutuksen lähtökohtana on työelämälähtöinen opetus ja opiskelijan ammatillinen kasvu. Ammattiopisto toteuttaa prosesseillaan toiminta-ajatusta ja valitsemaansa strategiaa. Toiminnan suunnittelun ja johtamisen sekä kaikkien oppilaitoksen tukitoimintojen on liityttävä opetusprosessiin. Yhdensuuntaisella toiminnalla pystytään saavuttamaan tarvittavat resurssit tärkeimmän asiakkaan eli opiskelijan ammatillisen kasvun edistämiseksi.
Kutsu kuulemaan sitä julkista esitelmää, jonka Teknillisen korkeakoulun orgaanisen kemian professori Mauri Viktor Lounasmaa pitää virkaanastujaisissaan maaliskuun 25. päivänä 1980.
Ravitsemusosaaminen julkisissa ruokapalveluissa
Tiivistelmä: Kartoitus työpaikkalounaspalvelun tarpeesta sekä Hyvinvointikeskus Tuulettaren tunnettuudesta uimaharjulaisissa yrityksissä.
Ruoka on ihmiselle tärkeä toiminnan energialähde!
Seinäjoen Fransmannin lounastuotteen kehittäminen
Hotellin vastaanoton työ on vuorotyötä, jolla on todettu olevan vaikutuksia terveyteen. Vuorotyöllä on yhteyksiä muun muassa sydän- ja verisuonitauteihin, diabetekseen ja tiettyihin syöpätyyppeihin. Vuorotyöntekijät kärsivät usein myös vatsavaivoista sekä unettomuudesta.Terveellisellä ruokavaliolla voidaan vähentää riskiä sairastua tiettyihin sairauksiin. Koska vuorotyötä tekevillä riski sairastua on suurentunut, on terveellisen ruokavalion noudattaminen tärkeää. Työaikaisen ruokailun tulisi kattaa noin kolmasosa päivän energiatarpeesta. Siksi on syytä kiinnittää huomiota siihen, mitä työaikana syödään.Tässä opinnäytetyössä tutkittiin henkilöstöruokailun ravitsemuksellisia ja laadullisia ominaisuuksia kahdessa Helsingissä sijaitsevassa hotellissa, ja selvitettiin hotellin vastaanottovirkailijoiden näkemyksiä henkilöstöruuan ominaisuuksista. Tutkimus oli tyypiltään kvantitatiivinen. Menetelmänä käytettiin kyselyä, joka toteutettiin kahden hotellin vastaanottovirkailijoille syksyllä 2011. Lisäksi haastateltiin hotellien keittiöpäälliköitä ja tehtiin havainnointia tukemaan saatuja vastauksia. Suuremmasta hotellista vastaajia oli 12, ja pienemmästä seitsemän. Suuremman hotellin ruokailu oli arkisin runsas buffet-tyyppinen lounas ja iltaisin sekä viikonloppuisin jääkaappiin valmistettava ruoka. Pienemmässä hotellissa työntekijät tilaavat ravintolan listalta annoksia arkisin, ja viikonloppuisin henkilökunnan ruoka tehdään valmiiksi kylmiöön. Kyselyn tuloksista ja haastatteluista selvisi, että hotellien vastaanottovirkailijat olivat tyytymättömiä erityisesti iltaisin, öisin ja viikonloppuisin tarjolla olevaan ruokaan. Ruoka ei ollut tasalaatuista eri vuoroissa ja eri viikonpäivinä, koska ruuan tarjoilu- ja valmistustavat vaihtelivat molemmissa hotelleissa. Suuremman hotellin vastaajien mielestä ravitsemuksellinen laatu ei kohdannut vastaajien toiveita öisin, koska ruoka oli liian raskasta. Pienemmän hotellin ruoka oli joidenkin vastaajien mielestä liian raskasta ravintolaruokaa jokapäiväiseen ruokailuun.
Lounastarjoilun aloittaminen Hotelli Haagan kahvilassa
Opinnäytetyö on projektityyppinen joka jakaantuu kahteen osaan: Teoreettiseen osaan ja liiketoimintasuunnitelmaan. Opinnäytetyön teoreettisessa osuudessa käsitellään yrittäjyyttä, palvelu- ja ravintolayritystä, liiketoimintasuunnitelmaa ja liiketoimintasuunnitelmamalleja. Yrittäjyysosassa käsitellään yrittämistä käsitteenä, yrittämisen vaatimuksia, liiketoiminta mahdollisuuksia ja niiden näkemistä, sekä käsitellään perustamisideasta siirtymistä liikeideaan. Osiossa avataan käsitteitä: toiminta-ajatus ja liikeidea. Palvelu- ja ravintolayritystä käsittelevässä osuudessa käsitteitä on palvelu, asiakassuhteen elinkaari ja ravintolayrityksen erityispiirteet. Liiketoimintasuunnitelma osuudessa avataan käsitettä liiketoimintasuunnitelma ja siitä siirrytään esittelemään erilaisia liiketoimintasuunnitelmamalleja. Liiketoimintasuunnitelma on Zipuli Oy:n keittiötoiminnasta, Kampin Panimoravintolat Oy:n omistamassa Panimoravintola Bruuverissa. Tarve liiketoimintasuunnitelmaan syntyi kun Bruuverin keittiötoiminnan ulkoistamisen myötä Zipuli Oy otti ruokatuotannon hallintaansa. Liiketoimintasuunnitelman tavoitteena on saada Ravintola Bruuverin keittiötoiminta tehokkaaksi, toimivaksi yksiköksi ja tätä kautta Zipuli Oy:lle kannattavaksi liiketoiminnaksi.
Ravitsemuksellisesti laadukas ruoka on erottamaton osa terveellisiä elämäntapoja. Ravitsemussuositusten mukaisen ruuan syöminen työpäivän lounastauolla on tärkeää, sillä se vaikuttaa työntekijän virkeyteen ja keskittymiskykyyn sekä toimii oikeanlaisen ruokailukäyttäytymisen mallina. Kiinnostuksen ravintoa kohtaan laajetessa myös ruokapalveluita tarjoavat yritykset kohtaavat uusia vaatimuksia tarjota asiakkailleen ravitsemuksellisesti laadukkaampia vaihtoehtoja.    Opinnäytetyön tarkoituksena oli tutkia Ravintola Haaga Inn'n lounasruuan ravitsemuksellista laatua. Lisäksi selvitettiin asiakkaiden mielipiteitä lounasruuasta ja heidän toivomuksiaan lounastarjonnan suhteen. Tutkimuksen avulla haluttiin myös kartoittaa lounasruuan merkitystä asiakkaille. Tutkimus suoritettiin lokakuussa 2007.     Lounasruuan ravitsemuksellista laatua tutkittiin laskemalla viikon lounasruokien ravintosisällöt Aterix-tietokoneohjelman avulla. Saatuja tuloksia verrattiin uusimpiin suomalaisiin ravitsemussuosituksiin ja Sydänliiton suositukseen hyvästä ateriakokonaisuudesta. Lounasruuan ravitsemuksellista laatua arvioitiin myös Sydänliiton kehittämien arviointikriteerien avulla.     Haaga Inn'n lounasasiakkaiden mielipiteitä ja toivomuksia selvitettiin suorittamalla ravintolassa lounasruokailukysely. Kysymysten avulla kartoitettiin mielipiteitä lounastarjonnan eri osa-alueista, lounaan hinta-laatusuhteesta ja terveellisen lounasruuan merkityksestä asiakkaille. Lisäksi vastaajat saivat antaa toivomuksia ja kehittämisehdotuksia lounaan suhteen.      Lounasruuan ravitsemuksellista laatua tutkittaessa selvisi, että monista aterioista saatiin runsaasti energiaa ja rasvaa. Lounasruoka sisälsi liian vähän ravintokuitua sekä tiamiinia, kalsiumia ja rautaa. Keittoateriat eivät sisältäneet ravitsemussuosituksiin nähden riittävästi proteiinia. Lounasruokailukyselyssä juomavalikoimaan toivottiin maitoa ja piimää. Suuri osa vastaajista toivoi lounaalle myös lisää kalaruokia. Tulosten mukaan vastanneille lounasruokailussa tärkeintä on maku ja sen jälkeen terveellisyys. Kyselyn perusteella ei kuitenkaan voida tehdä johtopäätöksiä koko ravintolan asiakaskunnan mielipiteistä, sillä vastanneiden määrä oli alhainen.    Ravitsemuksellisen laadun ja lounasruokailukyselyn tutkimustuloksia voidaan hyödyntää Ravintola Haaga Inn'n toimintaa kehitettäessä. Lounasruokien ravitsemuksellista laatua voidaan parantaa tekemällä muutoksia raaka-aineiden ja ruuanvalmistustapojen kohdalla. Kyselyn perusteella lounastarjontaa voidaan kehittää vastaamaan paremmin asiakkaiden toivomuksia.
Asiakastyytyväisyys henkilöstöravintoloissa : Case: Atria Suomi Oy
Kestävän kehityksen mukainen kasvisruokapäivä
KOULURUOKAILUN ONGELMIA :  Miten kehittää yläasteen kouluruokailua
Tapahtuman järjestäminen : juhlalounas osana Haminan kaupungin 350-juhlavuotta
Ravintola Amizzan noutopöytälounas
Lounaan kannattavuus Ravintola Santa Féssä
Kartoitus työpaikkalounaspalvelun tarpeesta sekä Hyvinvointikeskus Tuulettaren tunnettuudesta uimaharjulaisissa yrityksissä
Ravintola Nuijamiehen kesälounaan kehittäminen : ruokalistasuunnittelu, reseptiikka ja kannattavuus
Asiakastyytyväisyys ja kehittämisehdotukset : kyselytutkimus yrityksen kesälounasasiakkaille
Eväsruokailu - syitä ja sisältöä : /selvitys Keski-Suomen Keskussairaalan henkilöstön työaikaisesta eväsruokailusta
Palvelun kehittäminen ravintolassa : kehittämiskohteena lounas
Lounasmyynnin kehittäminen : Ravintola X
Tämän opinnäytetyön aiheena oli selvittää lounasasiakkaiden asiakastyytyväisyyttä helsinkiläisessä ravintola Dylan Milkissä. Ravintola on ollut toiminnassa noin puolitoista vuotta ja siellä ei oltu aikaisemmin järjestetty asiakastyytyväisyyskyselyä.    Asiakastyytyväisyyskysely toteutettiin kvantitatiivista tutkimusmenetelmää käyttäen. Tiedonkeruumenetelmänä käytettiin paperista kyselylomaketta. Kysely toteutettiin yhden päivän aikana 18.3.2014. Kyselylomakkeita jaettiin ravintolan kassalla ja jätettiin ravintolan pöytiin. Kyseisenä päivänä lounaalla kävi noin 300 asiakasta ja lomakkeita täytettiin yhteensä 80 kappaletta. Vastausprosentiksi saatiin noin 26%.     Kyselyssä kysyttiin asiakasryhmää, kuinka usein ravintolassa asioitiin, arvosanaa päivän salaattibuffetille ja lämpimälle lounaalle sekä tärkeimpiä syitä miksi asiakkaat päätyvät juuri tähän ravintolaan. Kahdessa avoimessa kysymyksessä selvitettiin, missä muissa lähialueen ravintoloissa he käyvät sekä kysyttiin palautetta ravintolan ruokatuotteesta.    Kyselyn tulokset osoittivat asiakkaiden olevan tyytyväisiä. Suurin osa vastaajista antoi ruoalle arvosanan 4 (hyvä) tai 5 (erinomainen). Tärkeimpiä syitä saapua ravintolaan olivat ravintolan sijainti sekä maistuva ruoka.
Työikäisen henkilön lounaan ravitsemuksellinen merkitys päivittäisessä ruokailussa
Tiivistelmä.
Hotelli Olympian kasvis- ja kalapöydän sisällöstä, kustannuksista ja lounasasiakkaiden määrän kehityksestä
Vanhuksen toimijuus ja pitkäaikaisosaston lounasruokailu
Lounasta tavanomaisesti tuotetuista vai luomu- ja lähiraaka-aineista : Vertailua euroissa
Ruoan terveellisyys kiinnostaa nykypäivänä kuluttajia. Ravintoon liittyvää tietoa seurataan erilaisten tiedotusvälineiden kautta ja syömisellä pyritään vaikuttamaan terveyteen ja hyvinvointiin. Etenkin henkilöstö- ja opiskelijaravintoloilla on tärkeä rooli kuluttajien ruokatottumuksissa. Terveellisen ruoan valinta on helpompaa, jos voi päivittäin valita valmiiksi tehdyistä ruoista kevyen vaihtoehdon. Opiskelijaruokailulla on merkittävä vaikutus opiskelijoiden ruokatottumuksiin erityisesti sellaisilla opiskelijoilla, jotka eivät ole kiinnostuneita ruokavaliostaan. Opiskelijoille tarjottavan ruoan täytyy olla monipuolista ja ravitsemussuositusten mukaista, jotta opiskelijat pystyvät mahdollisimman hyvin keskittymään opiskeluun. Tämän opinnäytetyön tavoitteena on selvittää korkeakouluopiskelijoiden ruokatottumuksia ja selvittää asiakaskyselyn avulla, kuinka tyytyväisiä opiskelijat ovat UniCafen lounaaseen. Tutkimusongelmana on selvittää mitä aterioita ja mitä ruokaa opiskelijat syövät ja mitkä asiat vaikuttavat lounasruoan valintaan. Tutkimusongelmana on myös selvittää miten UniCafe Ladonlukko on onnistunut tähän mennessä tarjoamassaan lounasruoassa. Tutkimusmenetelmäksi valittiin lomakekysely ja kysely järjestettiin 18.4.2008 kahdessa osassa. Ensimmäinen osa kyselylomakkeista jaettiin luennolla Viikissä, jossa oli käynnissä luentosarja ravitsemustiedettä sivuaineena opiskeleville opiskelijoille ja toinen osa jaettiin UniCafe Ladonlukon opiskelija-asiakkaille. Kyselylomakkeita jaettiin 140 ja vastauksia saatiin 129. Tutkimusaineisto analysoitiin SPSS for Windows 15.0 tilasto-ohjelmalla, laskien mm. keskiarvoja ja tekemällä ristiintaulukointeja. Kokonaisuutena opiskelijoiden ruokatottumukset näyttävät hyviltä. Kasviksia ja kalaa syötiin usein, mutta rasvattoman maidon ja kasvirasvan käyttö oli vähäisempää. Myöskään pitsaa, perunalastuja ja mikroaterioita ei tutkimuksen mukaan käytetty paljoa, ja makeisia sekä suklaata käytettiin kohtuudella. Tutkimuksen perusteella opiskelijoiden ruoan valintaan vaikuttavat eniten hinta, terveellisyys ja ruoan ulkonäkö. Ruokailutottumuksissa oli havaittavissa, että opiskelijat syövät melko säännöllisesti. Säännöllisesti aamiaisen ja lounaan söi suurin osa opiskelijoista ja vain harvoin ateria korvattiin välipaloilla. UniCafe lounasruoissa oli eniten kehitettävää salaattipöydän valikoimassa ja kasvisruokien maussa. Kiitosta tuli liharuokien maukkaudesta, vaihtoehtojen monipuolisuudesta ja ruoan terveellisyydestä.
Liikaa stressiä lounaasta
Tyytyväinen asiakas Bar B:ssä?
Hampurilaisravintola työssäkäyvien lounaspaikkana : kunnon ruokaa vai nopea välitankkaus
Asiakastyytyväisyystutkimus : vaasalainen ravintola
Lounaslistan suunnittelu ravintola Dylan Pinkille hävikin minimointi huomioiden
Asiakastyytyväisyyskysely Ravintola Rosson lounasasiakkaille
