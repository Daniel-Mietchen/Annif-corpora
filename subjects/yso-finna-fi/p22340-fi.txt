http://www.yso.fi/onto/yso/p22340 kalsitrioli
kalsitrioli kalsitrioli
D-vitamiini on välttämätön ihmisen terveydelle ja hyvinvoinnille. Sen puutteen on tutkittu olevan kytköksissä monien sairauksien ilmaantumiseen, ja D-vitamiinin vaikutuksien tutkiminen onkin ollut viime vuosina kiivaan tutkimuksen kohteena. Opinnäytetyön tavoitteena oli määrittää seeruminäytteiden 1,25-dihydroksi-D-vitamiinipitoisuuksia IDS-iSYS -immunoekstraktiokittiä ja IDS-iSYS -immunokemian analysaattoria käyttäen. Työn toimeksiantaja oli ValiRx Finland Oy, jonka lisäksi yhteistyötä tehtiin myös Oulun yliopiston kliinisen kemian laitoksen kanssa. Tutkimus oli komparatiivinen, sillä lähtökohtana oli vertailla saamiamme analyysituloksia aikaisemmin ulkopuolisen tahon ValiRx Finland Oy:ltä tilaamien määritysten tuloksiin. Aikaisemmat määritykset oli analysoitu muuten samoin käyttämiemme seeruminäytteiden rinnakkaisnäytteistä, mutta käytössä oli tuolloin kyseisen kitin vanhempi versio. Tarkoituksena oli nimenomaan vertailla, kuinka paljon uudella immunoekstraktiokitillä esikäsiteltyjen näytteiden 1,25-dihydroksi-D-vitamiinipitoisuudet keskimäärin poikkesivat alkuperäisistä ja oliko tuloksilla riippuvuutta keskenään. Päämääränä oli myös pohtia, mistä mahdolliset erot johtuvat ja mitä ovat käytetyn menetelmän keskeiset virhelähteet. Tilastollisen analyysin perusteella voidaan todeta, että vanhalla ja uudella immunoekstraktiokitillä esikäsiteltyjen seeruminäytteiden tulosten välillä on eroja. Suurimmaksi osaksi saatuja keskiarvojen erotuksia voi pitää tilastollisesti merkittävinä. Analyysitulosten välillä on myös lineaarista riippuvuutta, joka oli luultua heikompaa. Tutkimuksen käytännön osuuden aikana huomattiin näytteiden esikäsittelyvaiheen olevan erityisen virhealtis. Koska tutkimuksen tekijöillä ei ollut tarkempaa taustatietoa näytteistä, ei voitu varmasti arvioida esimerkiksi preanalyyttisten tekijöiden vaikutuksia tutkimustuloksiin
Aurinko on nautojen paras D-vitamiinilähde
1,25-dihydroksi-D-vitamiinimääritys
Ihmisen parathormonigeenin negatiivinen säätely aktiivisella D-vitamiinilla
