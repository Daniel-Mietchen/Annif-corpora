http://www.yso.fi/onto/yso/p15622 jalkaterapeutit
jalkaterapeutit jalkaterapeutit
Jalkaterapeutti (AMK) : ammattikorkeakoulututkinnon esittelyvideo
Jalkaterapiaa internetissä
Tiivistelmä: Jalkaterapian koulutusohjelman harjoittelun kehittämistyö. Harjoittelu muodostaa ison osan tutkintoon johtavista sosiaali- ja terveysalan ammattikorkeakouluopinnoista.  Harjoittelulla on tärkeä rooli teorian ja käytännön yhdistäjänä. Harjoittelu  muodostaa yhteyden opiskelun ja työelämän välille. Metropolia ammattikorkeakoulun jalkaterapian  koulutusohjelmassa harjoittelu tapahtuu suurelta osin hyvinvointi- ja toimintakykyklusterin  moniammatillisessa palvelutoimintayksikkö Positiassa.  Jalkaterapian koulutusohjelma on asettanut yhdeksi tavoitteekseen harjoittelun kehittämisen.  Tässä opinnäytteessä on laadittu kehittämisehdotuksia harjoittelulle Positiassa. Opinnäytetyössä  kartoitettiin jalkaterapeuttiopiskelijoiden mielipiteitä ja kehittämisehdotuksia kyselytutkimuksella  (n = 26). Kysely sisälsi mielipidekysymyksiä, monivalintakysymyksiä sekä  avoimia kysymyksiä. Kerätty aineisto käsiteltiin kvalitatiivisen ja kvantitatiivisen sisällön analyysin  periaattein. Aineiston avulla laadittiin kehittämisehdotuksia harjoittelulle.  Keskeiseksi nousi yhteisten käytänteiden kehittäminen ja selkeyttäminen. Oleellista olisi kehittää  myös asiakashankintaa, jotta asiakaskunta monipuolistuisi. Harjoittelun ajoituksen  muuttaminen jaksottaisesta jatkuvasti tapahtuvaksi näyttäisi olevan järkevää. Kartoituksen  perusteella vertaistuutoritoiminta koettiin omaa ammatillisuutta kehittäväksi ja hyväksi toimintamuodoksi.
Jalkaterapeutti (AMK) -video-ohjelma ja raportti : case: Mikkelin ammattikorkeakoulun Terveysalan koulutusyksikkö
Jalkaterapeuttien sijoittuminen ja työnkuva Suomessa
Jalkaterapeutin osaamisalueisiin perustuvan opetussuunnitelman kehittäminen
Jalkojenhoitaja
Jalat terveyden tukipilarina
CP-vamma on etenemätön keskushermostotason aivovaurio, joka aiheuttaa liikkeiden ja asentojen häiriöitä. CP-vamma kuuluu liikuntavammoihin, eikä siihen välttämättä liity älyllistä kehitysvammaisuutta. Opinnäytetyön tarkoituksena oli selvittää millaisia tarpeita CP-vammaiset kokevat alaraajoihinsa liittyen, millaisia tarpeita CP-vammaisilla voidaan havaita ja miten jalkaterapialla voidaan tarpeisiin vastata.Tutkimuksen kohdejoukoksi valittiin kuusi CP-vammaista henkilöä, joista neljällä oli diagnoosina diplegia spastica ja kahdella hemiplegia spastica. Tutkimusmenetelmänä käytettiin teemahaastattelua ja havainnointia. Haastattelut suoritettiin heinäkuussa 2003 haastateltavien kotona. Tutkimuksessa on sekä kvalitatiivisia että kvantitatiivisia piirteitä. Aineiston analysointiin käytettiin sisällönanalyysiä.Tulosten perusteella eniten tarvetta ilmeni jalkojen perushoitoon liittyvissä asioissa. Pehmytkudosongelmia oli kaikilla haastatelluista ja heidän saamansa itsehoidon ohjaus oli puutteellista. Lähes kaikilla oli tarvetta jalkojenhoitoon, sillä yläraajojen spastisuus  ja ylettyminen jalkateriin vaikeuttivat itsehoitoa. Pehmytkudosongelmien, virheellisten hoitotottumusten ja virheasentojen vakavuutta ei ymmärretty, koska niiden aiheuttamia seurauksia ei vielä esiintynyt tai niistä ei välitetty. Tutkimuksen perusteella säännölliset käynnit jalkaterapiassa olisivat tarpeen suurimmalla osalla CP-vammaisista. Tutkimuksesta ilmeni, että CP-vammaiset olivat kiinnostuneita jalkaterapiasta ja kokivat sen tarjoamat palvelut tarpeellisiksi. Opinnäytetyötä voivat hyödyntää jalkaterapeuttiopiskelijat, jalkaterapeutit ja ne henkilöt, jotka työssään kohtaavat CP-vammaisia. Opinnäytetyön avulla saadaan tietoa CP-vammaisten alaraajojen erityispiirteistä.Kun CP-vammaisten tarve jalkaterapialle on selvitetty, palveluja voidaan kehittää ja suunnata heille entistä paremmin.
Jalkaterapian koulutusohjelman harjoittelun kehittämistyö
Metatarsalgiat jalkaterapiassa : opas ammattilaisille
"Tavallisen tallaajan lenkkitossu" : urheilujalkinevalintaan vaikuttavia tekijöitä
Terveys- ja sosiaaliala. Sosiaali- ja terveysalan opetussuunnitelman perusteet opistoasteella : hoitotyön opistotutkinto, sairaanhoitaja, hoitotyön opistotutkinto, terveydenhoitaja, kätilö ..
Lattajalan hoitomuotojen vertailu 7 - 13-vuotiailla lapsilla
Jalat ja terveys
Ammattikorkeakoulusta terveydenhuoltoon : koulutuksesta valmistuvien ammatillinen osaaminen, opintojen keskeiset sisällöt ja vähimmäisopintoviikkomäärät
Tämä tutkimus kartoittaa uuden sosiaali- ja terveysalan ammatin jalkaterapeutin ammatin tunnettuutta ja jalkaterapian arvioitua tarvetta. Aihe on ajankohtainen, sillä koulutusta on ollut Suomessa vasta vuodesta 1996 lähtien. Tutkimus toteutettiin kahdessa eri itäsuomalaisessa kaupungissa. Otokseksi muodostui yhteensä 76 terveysalan työntekijää kummankin kaupungin keskussairaaloista ja yhteensä 24 maallikkoa samoista kaupungeista. Tutkimus toteutettiin kyselyin terveysalan työntekijöiden keskuudessa ja maallikoita haastateltiin strukturoidun haastattelulomakkeen avulla. Teoriaosassa käsitellään jalkaterapeutin koulutusta ja sen historiaa, jalkaterapeutin ammattia, pehmytkudosperäisiä ja rakenteellisia jalkaongelmia sekä alaraajaperäisiä kipuja. Tutkimuksessa haluttiin kartoittaa seuraavia asioita: Millainen on jalkaterapian ja jalkaterapeutin ammatin tunnettuus? Millaisia jalkaongelmia tutkimukseen osallistuneilla itsellään ilmeni? Millaisia jalkaongelmia terveysalan työntekijät ovat kohdanneet ja kuinka jalkaongelmat osastoilla huomioidaan? Millaiseksi tutkimukseen osallistuneet arvioivat jalkaterapian tarpeen tulevaisuudessa? Tuloksissa ilmeni, että jalkaterapian ja jalkaterapeutin ammatti ei ole vielä kovin hyvin tunnettu . Jalkaterapeutti, jalkojenhoitaja ja jalkahoitaja sekoitetaan usein. Jalkaterapiaan mielletään kuuluvaksi  jalkojen hoito, erilaiset ohjaukset ja neuvonnat, hieronta sekä  pohjallisten ja erilaisten apuvälineiden valmistaminen. Lähes jokaisella tutkimukseen osallistuneella oli kokemusta jostain jalkaongelmasta. Myös terveysalalla työskentelevistä  lähes jokainen oli kohdannut työssään jalkaongelmia ja niihin myös kiinnitetään osastoilla huomiota. Jalkaterapian tarve tulevaisuudessa arvioitiin hyväksi ja jalkaterapiaa peilattiin jopa tulevaisuuden alaksi, koska jalkaongelmat tulevat lisääntymään väestön ikääntymisen myötä. Johtopäätöksenä voidaan todeta, että jalkaterapeutin ammatin tunnetuksi tekemisessä tarvitaan jatkuvaa ja tehokasta markkinointia.
Periksi ei anneta
Ammattikorkeakoulusta terveydenhuoltoon : koulutuksesta valmistuvien ammatillinen osaaminen, keskeiset opinnot ja vähimmäisopintopisteet
Jalkaterapeutin riskienhallinta ja vakuutukset
Jalkaterapian koulutusohjelma Stadiassa ja jalkaterapeutin ammatinkuva
Amerikkalaisen jalkapallon pelaajien palautumistuntemukset LymphaTouch®-hoidon jälkeen
Tiivistelmä.
Löytääkö opiskelija paikkansa -kohtaako työ tekijänsä : selvitys tiettyjen tehyläisten ammattiryhmien koulutus- ja työvoimatilanteesta
Jalkaterapian tarve CP-vammaisilla : koettu ja havainnoitu tarve spastisilla diplegikoilla ja hemiplegikoilla
Jalkaterapian tunnettuus ja sen arvioitu tarve
Jalkaterapeutti (AMK) -video-ohjelmassa esittelemme jalkaterapeutin ammatinkuvaa ja ammattitaitovaatimuksia. Jalkaterapeutti on uusi sosiaali- ja terveysalan ammattikorkeakoulututkinto ja koulutus alkoi Suomessa vuonna 1996. Jalkaterapeutin ammattitaitovaatimuksia ovat jalkaterapian asiantuntijana toimiminen, terveyttä edistävä jalkaterapia, terapeuttinen harjoittelu ja apuvälineet sekä pehmytkudosjalkaterapia. Teimme videon tutkinnostamme, koska jalkaterapeutin ammattikorkeakoulututkinto on uusi, eikä aikaisempia videoita ole tästä Suomessa vielä tehty. Video-ohjelmassamme esittelemme neljää ammattitaitovaatimustemme osa-aluetta ja näytämme niistä esimerkkejä. Haluamme videon avulla markkinoida ammattiamme. Video-ohjelmaamme levitetään Työministeriön kautta Suomen työvoimatoimistoihin. Video-ohjelmamme raportissa käsitellään  jalkaterapeutin ammatinkuvaa, kvalifikaatioita, ammattikorkeakoulu-opiskelua, jalkaterapeuttikoulututusta, alamme historiaa ja videointiprosessia.
Alaraajan nivelten manuaalinen mobilisointi : opas
Tässä opinnäytetyössä selvittää jalkaterapeutin toimialan riskejä ja sitä, miten toiminimi voi hallita riskejään. Sen lisäksi selvittään, minkälaisia vakuutuksia toimialalle on hyvä ottaa mahdollisen yritystoiminnan keskeytyksen tai yrittäjän tapaturman sekä sairastumisen varalta. Tutkimuksesta on hyötyä jalkaterapeutin valitessa yritystoiminnalleen vakuutusyhtiötä ja vakuutuksia. Tutkimus on ajankohtainen jalkaterapeutille, koska hänen on osattava turvata yritystulonsa vahingon tai keskeytyksen varalta. Tutkimuksen alussa toiminimellä oli vain pakollinen YEL-vakuutus ja lakisääteinen potilasvakuutus. YEL-maksut ovat olleet samalla tasolla yritystoiminnan alusta alkaen. Tutkimus suoritettiin tekemällä toiminimelle riskikartoitus, haastattelemalla yrityksien kanssa toimivia toimihenkilöitä ja hakemalla vakuutusyhtiöiltä tarjouksia yritysvakuutuksista. Vakuutuksia verrattiin niiden ehtojen, kattavuuden ja hinnoittelun suhteen. Tutkimuksen ulkopuolelle rajattiin toiminimen kannalta vähäiset riskit kuten tieto-, tuote-, ympäristö-, palo- ja rikosriskit. Teoriaosuudessa tarkastellaan erilaisia riskienhallintatapoja, yritystoiminnan riski- ja vakuutuslajeja. Tutkimuksen perusteella voidaan sanoa, että yrittäjän on vaikeaa verrata vakuutustarjouksia keskenään varsinkin vakuutuskorvauksia laskettaessa. Toisissa vakuutusyhtiöissä korvauksen määrä lasketaan vakuutuskauden alusta alkaen myyntikatteesta ja toisissa budjettiin perustuvan liiketoiminnan keskeytyskatteesta. Hän ei halua maksaa turhasta. Tärkeää on osata valita yritystoiminnalleen oikeat vakuudet. Vakuutustarjouksia pyydettäessä vuositulot tai liikevaihdot ovat samalla tasolla, jotta vertailu on helppoa. Erot muodostuivat juuri hinnoittelun perusteella.
Jalkaterapeuttiyrittäjäksi : opas jalkaterapeuttiyrittäjäksi aikovalle
Lupaan vakaasti ja vilpittömästi... : 50 vuotta terveysalan koulutusta Savonlinnassa
Jalkaterapeuttiopiskelijoiden käsityksiä asiakkaan itsemääräämisoikeudesta
Opinnäytetyön tarkoituksena oli selvittää, millaisia kemiallisten ja biologisten työympäristötekijöiden aiheuttamia terveyshaittoja jalkaterapiaklinikassa voi esiintyä ja miten niitä voidaan ehkäistä. Tulokset oli tarkoitus esittää ohjeina, joita on tarkoitus testata ja kehittää tulevaisuudessa. Työ on suunnattu henkilökunnalle ja opiskelijoille, jotka työskentelevät ja opiskelevat jalkaterapiaklinikassa.Tutkimusmenetelmänä on teoreettinen tutkimus, jossa käytetään jo olemassa olevaa aineistoa hyväksi. Tutkimusaineistona oli työsuojelua käsittelevä kirjallisuus, joka on analysoitu deduktiivisella sisällönanalyysimenetelmällä. Suoraan jalkaterapian työsuojelua käsittelevää kirjallisuutta ei ollut käytettävissä, mutta terveysalan ja muiden alojen työsuojelua käsittelevä kirjallisuus on sovellettavissa jalkaterapiaklinikan työsuojeluun. Tutkimuksen tuloksena esitetään ohjeet siitä, miten jalkaterapiaklinikassa voidaan vähentää työterveyshaittoja aiheuttavia tekijöitä. Ensisijaisesti tulee käyttää sellaisia aineita ja menetelmiä, jotka aiheuttavat mahdollisimman vähän työterveyshaittaa ja tarpeen mukaan on suojauduttava.Tutkimuksen tulosten perusteella kemiallisia työterveyshaittoja aiheuttavat kemialliset aineet. Niitä käytettäessä on tutustuttava tarkoin aineiden käyttöohjeisiin ja noudatettava niitä. Hengitysteiden haittojen aiheuttajista pölyongelmaa voidaan vähentää käyttämällä sellaisia hoitomenetelmiä, jotka tuottavat mahdollisimman vähän pölyä ja käyttämällä pölyä sitovia ja sitä poistavia hoitolaitteita ja hengitys- ja silmäsuojaimia. Ihottumien ehkäisyssä käsien suojaaminen ja hoito on tärkeää. Biologisten työterveyshaittoja aiheuttavien tekijöiden, infektioiden ja veren välityksellä leviävien tautien ennaltaehkäisyssä on noudatettava tavanomaisia varotoimia ja erikoistapauksissa tulee toimia annettujen erikoisohjeiden mukaan. Lähikosketuksessa leviävien tautien ehkäisyssä tulee suojautua mahdollista syyhyä vastaan käyttämällä suojakäsineitä. Toiminta jalkaterapiaklinikassa on yhtä turvallista kuin muuallakin terveysalalla, mutta luonnollisesti työn luonteen takia työsuojelu tulee ottaa huomioon toiminnassa ja työterveyshaittoja aiheuttavat tekijät tulee minimoida.
Verkko-opas diabeetikon jalkojen omahoitoon
Klassisen baletin tanssijoiden jalkaterveys ja sen edistäminen
Kinesioteippauksen käyttö juniorijalkapalloilijan kipeässä patellajänteessä
Jalkaterapianimikkeistö : nimikkeistön laatiminen verkostoyhteistyönä
Tiivistelmä: Verkko-opas diabeetikon jalkojen omahoitoon. Opinnäytetyön tarkoituksena oli tuottaa HUS:n Internet- ja Intranet sivuille verkko-opasmateriaali diabeetikoiden jalkojen omahoitotietouden edistämiseksi. Verkko-opas tehtiin yhteistyössä HUS:n kahden jalkojenhoitajan kanssa, jotka kuuluivat opinnäytetyön kehittämisryhmään. Opinnäytetyön tutkimuksellinen lähestymistapa oli kvalitatiivinen eli laadullinen. Aineisto kerättiin kattavan kirjallisuuskatsauksen avulla. Kirjallisuuskatsaus tehtiin käyttäen tietokantoja PubMed, Medline Ovid ja Cinahl. Tietokannat valittiin niiden kattavuuden ja luotettavuuden perusteella. Aineistoa kerättiin myös kehittämisryhmän kanssa käytyjen teemakeskustelujen avulla, joita oli yhteensä neljä. Kaikki aineisto analysoitiin sisällön analyysin menetelmää käyttäen. Kirjallisuuskatsauksen mukaan keskeiset diabeetikon jalkojen omahoidon osa-alueet olivat jalkahygienia, jalkojen ihon hoito, jalkojen tarkastaminen, kynsien hoito, sukka, jalkine, kylmyyden ja kuumuuden aiheuttamat riskitekijät ja yhteydenotto jalkaterapeuttiin tai jalkojenhoitajaan. Näistä osa-alueista muodostettiin diabeetikon jalkojen omahoidon verkko-opas. Verkko-opas on tarkoitettu HUS:n diabeetikoiden parissa työtä tekevien ja diabeetikoiden käyttöön. Kehittämisryhmä oli tyytyväinen verkko-oppaan materiaaliin. Kehittämisehdotuksia tuli sanamuotojen ja lauserakenteiden johdonmukaisuuteen. Myös ohjeiden määrää karsittiin, jotta kokonaisuus pysyisi selkeänä. Verkko-oppaan omahoito-ohjeiden avulla voidaan ehkäistä diabeetikon jalkavaivojen kehittymistä. Työn tavoitteena oli saada HUS:n käyttöön yhteneväiset jalkojen omahoito-ohjeet diabeetikoiden jalkojen omahoidon ohjausta varten sekä diabeetikoiden jalkojen omahoitotietouden edistämiseksi. Tässä tavoitteessa on onnistuttu hyvin. Yhtenä kehittämismahdollisuutena voisi olla verkko-oppaan testaaminen käytännössä. Selvittämisen tavoitteena olisi esimerkiksi se, kuinka HUS:n työntekijät hyödyntävät verkko-opasta käytännössä tai kuinka sen vaikutus näkyy diabeetikoiden jalkojen omahoitotottumuksissa.
Jalkaterapianimikkeistö
Plantaarifaskiitin venytyshoidot
Fysioterapeutit, kuntohoitajat, jalkaterapeutit ja jalkojenhoitajat = Fysioterapeuter, konditionsskötare, fotterapeuter och fotvårdare
Opinnäytetyö liittyy Mikkelin ammattikorkeakoulun jalkaterapian koulutusohjelman opetussuunnitelmatyöhön. Tavoitteena on kehittää kertaalleen läpivietyä jalkaterapeutin (AMK) opetussuunnitelmaa ammatin osaamisalueiden kautta. Samalla kehittämistyö palvelee opetusministeriön Terveysalan ammattikorkeakouluopintojen vaatimustasomäärittelyt -projektia (TERVA- projekti). Jalkaterapeutin opetussuunnitelma on perustunut neljään osaamisalueeseen. Nämä ovat pehmytkudosjalkaterapia, terveyttä edistävä jalkaterapia, apuväline- ja liiketerapia ja jalkaterapian asiantuntijana toimiminen. Ammatillista osaamista käsittelevässä kirjallisuudessa käytetään käsitteitä ydintoiminnot, ydinosaamisen alueet ja ammatilliset kvalifikaatiot. Nykyisen opetussuunnitelman osaamisalueet ovat pohjautuneet Opetushallituksen 1995-1996 opetussuunnitelmatyöryhmän työhön. Suomen kolme jalkaterapeutteja kouluttavaa ammattikorkeakoulua ovat laatineet kukin oman koulukohtaisen opetussuunnitelmansa. Yhteiskunta ja myös sosiaali- ja terveysala elävät jatkuvassa muutoksessa vaatien myös uudenlaista ammattitaitoa. Ovatko Mikkelin ammattikorkeakoulun  jalkaterapeutin (AMK) opetussuunnitelman osaamisalueet yhtenevät muiden maamme jalkaterapeuttien kouluttajien kanssa? Mitä mieltä valmistuvat jalkaterapeutit ovat ydinosaamisen alueista? Näihin kysymyksiin lähdettiin etsimään vastausta  analysoimalla muiden jalkaterapeutteja kouluttavien ammattikorkeakoulujen (Helsingin ammattikorkeakoulu ja Rovaniemen ammattikorkeakoulu) jalkaterapian koulutusohjelman kuvauksia sekä ammatin esitteitä. Lisäksi tehtiin sisällön analyysi opetushallituksen (1996) jalkaterapeutin opistoasteen opetussuunnitelman perusteisiin. Analyysin pohjalta syntyneitä osaamisalueista ja ammattiin liitetyistä ominaisuuksista tehtiin kysely valmistuville jalkaterapeutti-opiskelijoille. He laittoivat tärkeimpänä pitämänsä osaamisalueet järjestykseen. Kymmenen (N=16) opiskelijaa vastasi kyselyyn. Sen perusteella osaamisalueiksi nousisi preventiivinen jalkaterapia, jalkaterapian asiantuntijana toimiminen, pehmytkudosjalkaterapia, erityisryhmien jalkaterapia ja jalkojen toimintakykyä edistävä kuntoutus. Sekä sisällön analyysin, että opiskelijakyselyn tuloksia verrattiin toteutettuun opetussuunnitelmaan. Osaamisalueiden muutoksina uuteen opetussuunnitelmaan esitetään preventiivistä jalkaterapiaa terveyttä edistävän jalkaterapian tilalle sekä erityisryhmien jalkaterapian ottamista korostuneemmin esille. Tämän tutkimuksen jatkoksi olen kokoamassa samaa kyselyaineistoa  myös Rovaniemen ja Helsingin jalkaterapeuttiopiskelijoilta.
Työsuojelu jalkaterapiaklinikassa : kemiallisten ja biologisten työterveyshaittojen vähentäminen Savonlinnan terveysalan koulutusyksikön jalkaterapiaklinikassa
