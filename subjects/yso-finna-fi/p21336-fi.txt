http://www.yso.fi/onto/yso/p21336 tavarantoimittajat
tavarantoimittajat tavarantoimittajat
Tiivistelmä: Insinöörityön tavoitteena oli tuottaa arviointi päätöksenteon tueksi kotiamiselle yritykselle. Työ käsitteli potentiaalisten toimittajien arviointia ja valintaa lähtölogistisen prosessin kehittämiseksi. Yrityksessä koettiin, ettei nykyinen prosessi enää vastaa kasvavan ja muuttuvan liiketoiminnan vaatimuksia. Pääasiallisena tarkoituksena oli saada nykyisiin lähtölogistisiin toimintoihin lisää näkyvyyttä, automaattisuutta ja sujuvuutta, jotta asiakkaita voitaisiin palvella tulevaisuudessa entistä paremmin. Tutkimusmenetelmänä työssä käytettiin tapaustutkimusta. Työn aineisto koottiin aiheeseen liittyvästä kirjallisuudesta ja yrityksen sisäisestä dokumentaatiosta. Teemahaastattelut suoritettiin yrityksen logistiikkapäällikölle. Työn ensimmäisessä osassa keskityttiin lähtölogistisen prosessin teoreettiseen taustaan ja sen merkittävyyteen. Tarkoituksena oli dokumentoida ja analysoida yrityksen nykyinen lähtölogistinen prosessi vahvuuksineen ja heikkouksineen. Tutkimuksessa määriteltiin kehityskohteet ja näille esitettiin karkeita ratkaisuehdotuksia. Havaintojen pohjalta valittiin kehityskohde, toimittajien arviointi ja valinta, syvällisempää analyysia varten. Työn toisessa osassa keskityttiin toimittajien valintaprosessiin kuvaamalla erilaisia tapoja toimittajien valintaan. Yleisellä tasolla käsiteltiin myös hankintojen teoreettinen tausta. Yrityksen tarve liittyen uuteen toimittajaan määriteltiin, arviointimenetelmä valinnan tueksi esiteltiin ja potentiaaliset toimittajat arvioitiin. Päätöksenteon tueksi luotu kriteeristö tehtiin teoreettisen taustan ja analyysin pohjalta. Toisen osan lopussa suoritettiin toimittajan valinta kehitysehdotuksineen. Tämän insinöörityön tuloksena tuotiin tutkimustulosten perusteella ilmi mahdollisia kehitysehdotuksia, jotta toimittajien valintaprosessi saataisiin tulevaisuudessa päätökseen. Tehdyn työn perusteella todettiin yhden toimittajan tuovan lisäarvoa ja ratkaisuja yrityksen lähtölogistisen prosessin kehittämiseksi. Lisäselvitysten tekemistä ehdotettiin, jotta mahdollisimman validi päätös tehtäisiin. Yhteistyötä voitaisiin jatkaa myös nykyisen varaston kanssa, jos nykyiset ongelmat pystytään ratkomaan.
Metsähakkeen toimitus energiantuotantolaitokselle : toimintatavat ja arvon syntyminen
Toimittajarekisterin luominen operatiivisen oston käyttöön
Materiaali- ja laitetoimittajien ympäristövastuu
Riskienhallinnalla vältetään toimitusketjun katkeaminen
Tämän opinnäytetyön tavoitteena oli löytää hankinnan kehittämiskohteita, joilla voidaan vahvistaa pienten ja keskisuurten yritysten kilpailuetua ja kannattavuutta. Tutkimuksessa esitellään hankinnan strategiaan ja suorituskyvyn mittaamiseen sekä toimittajien valintaan ja toimittajayhteistyöhön liittyviä näkökulmia ja menetelmiä. Tutkimus toteutettiin kirjallisuustutkimuksena. Tutkimuksen aineistona käytettiin sekä kotimaista että ulkomaista alan kirjallisuutta, tutkimusraportteja, Internet-lähteitä ja luentomateriaaleja. Useat tutkijat ovat esittäneet hankintatoimen kehittämismalleja. Tässä opinnäytetyössä esitellään Reck ja Longin- sekä Keoughin -mallit. Long (2004) mainitsee, että siirtyminen traditionaalisesta strategiseen hankintatoimintaan on suurin muutos, jonka hankinnan ammattilaiset tulevat kohtaamaan seuraavan kymmenen vuoden aikana. Hankintatoimi on tärkeä liiketoiminto, sillä se vaikuttaa suoraan yrityksen kannattavuuteen. Hankinnan suorituskyvyllä on suuri merkitys yrityksen tavoitteiden saavuttamisessa. Toimittajien suorituskyky puolestaan vaikuttaa hankinnan suorituskykyyn ja luo tarpeen toimittajasuhteiden kehittämiselle. Toimittajien valinnan ja hallinnan osalta tärkeää on toimittajien analysointi. Työssä todettiin, että hankinta voi saavuttaa omat tavoitteensa tekemällä oikeita toimittajavalintoja ja yhteistyötä tärkeiden toimittajiensa sekä yrityksen muiden osastojen kuten myynnin, tuotesuunnittelun ja tuotannon kanssa. Tällöin se samalla auttaa koko yritystä saavuttamaan omat tavoitteensa.
Tavararyhmähallinta : raportti parhaista toimintamalleista
Sisäänostojen ja toimittajasuhteiden kehittäminen
Tämä opinnäytetyö on tehty osana Tampereen Ammattikorkeakoulun (TAMK) International Business-opintoja, opinnäytetyö on arvoltaan 15 op:ta. Opinnäytetyö liittyy logistiikan opintoihin osana TAMK:in International Business-opintoja ja Green Supply Chain Management moduulia. Työ on tehty Valmet Automotive Oy:lle, joka on Suomalainen autojen valmistukseen erikoistuva yhtiö, joka tarjoaa myös erilaisia insinööripalveluita, kuten valmistusta, konseptiautojen kehitystä ja autojen kattosuunnittelua. Työ on tehty Valmet Automotiven omissa tiloissa Uudessakaupungissa käyttäen yrityksen tarjoamia työkaluja. Lopputyön tarkoitus oli tutkia Valmet Automotive:n Partner Web:in osiota. Partner Web on internet-pohjainen alusta tiedon jakamiseen ja arviointiin, joka on tarkoitettu Valmet Automotivelle ja sen yhteistyökumppaneille, kuten esimerkiksi tavaratoimittajille. Tutkimuksen kohde oli Parner Web:in Parts Per Million-ohjelma (lyhennettynä PPM), jonka tehtävä on seurata erilaisia toimittajapoikkeamia, kuten esimerkiksi myöhästyneitä toimituksia ja laatupoikkeamia. Ohjelma kykenee myös esittämään poikkeamat graafisissa taulukoissa. Ohjelman tarkoitus on parantaa toimittajayhteistyötä, arvioida toimittajien suorituskykyä ja tehdä jatkuvaa parantamista. Yleisen toimitusketjujen ja toimittajajohtamisen teorian katsauksen jälkeen päämäärä oli tutkia PPM ohjelman määrityksiä, eli miten ohjelma muodostaa poikkeamia ja tekee laskelmat. Valmet Automotive:n kiinnostuksen kohde erityisesti oli pitkien kuljetusaikojen vaikutus PPM-lukujen tarkkuuteen. Keskenään verrattavan tutkimusdatan luomiseksi valittiin neljä keskenään verrattavaa toimittajaa. Tällä tavalla toimittajien suurin erottava tekijä olivat kuljetusajat. Tutkimuksen päätarkoitus oli löytää parannusehdotuksia tai potentiaalisia ongelmia ohjelmaan liittyen. Tässä opinnäyteversiosta on poistettu työhön liittyvä taustatieto, tutkimus, analyysi ja johtopäätös salassapitosopimukseen vedoten.
Taloudellinen toimittajaseuranta : case ABB
Selvitys saapuvasta tavaravirrasta
Vuoden 2004 kilpailunrajoituslain muutosten vaikutus Anttila Oy:n tavarantoimittajien arkipäivään
Hankintojen kehittäminen, toimittajien arviointi ja auditointi : Vahterus Oy
Työn tavoitteena oli kohdeyrityksen, Vahterus Oy:n, hankintojen tarkastelu. Vahterus Oy on vuonna 1990 perustettu hitsattuja levylämmönsiirtimiä valmistava yritys. Yritys sijaitsee Varsinais-Suomessa ja työllistää yli 170 henkilöä. Vahteruksen tuotteet ovat hyvin pitkälti asiakkaiden toiveiden mukaan räätälöityjä, minkä vuoksi yrityksen hankinnat ovat monimutkaisia ja niihin on syytä kiinnittää paljon huomiota. Työssä tarkastellaan hankintojen näkökulmia erikseen tilattavien tuotteiden kautta. Työn rajaus tehtiin siten, että varastotuotteiden hankintaa ei käsitellä tässä työssä liiemmin. Tämän opinnäytetyön tavoitteena on kehittää kohdeyrityksen hankintoja, muun muassa toimittajan arvioinnin ja auditoinnin avulla. Tämän työn ensisijaiseksi tehtäväksi muodostui auditointikysymyspohjien luominen toimeksiantajan pyynnöstä. Muita asettamiani tehtäviä oli toimittaja-arvioinnin tekeminen nykyisten toimittajien laadun selvittämiseksi sekä hankintojen kehittäminen Vahteruksella erilaisten työkalujen avulla. Opinnäytetyö koostuu hankintoihin liittyvästä teoriaosiosta sekä Vahteruksen hankintoihin liittyvästä käytännön osiosta. Teoriaosiossa esitellään hankintoja, niiden merkitystä ja tavoitteita sekä niihin liittyviä sopimuksia ja hankintastrategioita. Hankinnan työkaluja käydään läpi ensin teoriaosiossa, jonka jälkeen niitä sovelletaan käytännön työhön. Tavarantoimittajien arviointia, valintaa ja kehittämistä käsitellään myös teoriaosuudessa. Käytännön osiossa hyödynnetään teorian avulla tehtyjä huomioita ja kehitysehdotuksia hankintojen parantamiseksi. Työlle asetetut tavoitteet saavutettiin aikataulussa. Auditointipohjat tehtiin ja niitä ehdittiin kokeilemaan. Toimittaja-arvioinnit suoritettiin, ja niiden tuloksista ei tullut ilmi suuria yllätyksiä. Vahteruksen toimittajien taso on kyselyn perusteella hyvä. Keinoja hankintojen kehittämiseen löydettiin tekemällä Vahteruksen hankinnoista nykytila-analyysi, ostosalkkuanalyysi sekä ABC-analyysi. Niiden avulla pystyttiin selvittämään hankinnan nykytilaa ja sen vahvuuksia sekä tulevaisuuden kehityskohteita.
Juomien osto-opas 2013
Toimittajien arviointi ja kehittäminen : Technion Oy
Kotimaisen omenan kauppa päivittäistavarakaupan ja viljelijän näkökulmasta
Pienet ja keskisuuret tavarantoimittajat HoReCa-tukkukaupan yhteistyökumppaneina
Sähköinen ostaminen toimittajariippuvuuden vähentäjänä
Paperiton vastaanotto : standardien hyödyntäminen arvoverkostossa
Projektiliiketoiminta on yhä enenevässä määrin verkostojen hallintaa. Yritysten ydinosaamiset keskittyvät suppeaan osaamiskeskittymään, jota ylläpidetään ja kehitetään sisäisesti, mutta kilpailukyvyn saavuttamiseksi yritykset ulkoistavat kaikki muut palvelunsa. Ulkoistetut resurssit muodostavat liikevaihdon, mutta verkostojen hyödyntämistä ei nähdä markkina-asemaa ja kannattavuutta parantavana tekijänä. Työn tavoitteena on parantaa yrityksen kykyä vastata asiakastarpeeseen, tutkia yrityksen toimittajaverkostoa kokonaisuutena ja ideoida kehityskohteita paremman yhteistyöverkoston luomiseksi sekä toiminnan kehittämiseksi. Tutkimus rajattiin koskemaan projektihankintoja. Työ toteutettiin toimintatutkimuksena, ostoprosessia kehittäen. Työn aluksi analysoitiin yrityksen ostotapahtumia kvantitatiivisesti kokonaiskuvan muodostamiseksi. Käytännönläheisessä työssä tutustuttiin nykyiseen ostoprosessiin tapaustutkimuksen kautta. Sisäisten ja ulkoisten resurssien toimintaa ja käyttöä havainnoitiin sekä empiiristä tietoperustaa kerättiin haastatteluiden avulla. Haastattelut toteutettiin lomakekyselyinä ja työryhmä-haastatteluna. Tietoperustaa analysoimalla tunnistettiin osaamisia ja toimintaan vaikuttavia ryhmiä sekä niiden intressejä ostoprosessia kohtaan. Ostoja tutkimalla nimettiin liiketoimintaan olennaisesti vaikuttavia toimittajia, ja analysoimalla ja luokittamalla erillisiä hankintaryhmiä määritettiin riippuvuuksia ja toimintaohjeita ostotoiminnan kehittämiseksi. Verkostoa luokiteltiin tulosvaikutuksen, toimitusten sisällön ja markkinoiden hallittavuuden kautta. Työssä annettiin ohjeet hankintojen johtamiseen luokittelun avulla ja niitä sovelle ttiin prosessikaavioon ja sopimuspohjien laadintaan. Yhteistyön kehittämisen työkaluina esiteltiin toimittajan tuloskortti ja toimittajatiedonhallinta, säännöllisiä arviointeja painottaen. Päätelmiksi työssä nousivat tarve yrityksen strategioiden uudelleen laadinnasta ja jalkauttamisesta, sekä toiminnan yhtenäistämisestä. Operatiivisen toiminnan parantaminen tapahtuu koordinointia lisäämällä, jolloin yritys voi hyötyä mittaamisesta. Hankintatoimen kehityksen perustana on toimiva yhteistyö, jonka systemaattiseen kehittämiseen tulee ensisijaisesti panostaa.
Millä eväillä pienistä elintarvikejalostajista kaupan tavarantoimittajia
Pienen ja keskisuuren yrityksen kansainvälinen toimittajan valintaprosessi
Crossdocking-terminaalitoimitusten analysointi ja kehitys : Case K-Citymarket Oy
Tässä mestarityössä on tarkoitus perehtyä Humalistonkadun logistiikan ongelmakohtiin. Huomasimme työmaan aikana, kuinka paljon logistiikkaan pitää keskittyä, jotta se toimisi kunnolla. Paneutumisesta huolimatta ongelmia ilmenee aina. Työssä perehdytään keskustatyömaan logistiikan sekä ahtaan tontin mukanaan tuomiin ongelmiin. Työssä ehdotetaan keinoja, mitkä ratkaisisivat ainakin osan ongelmista. Toteuttaessa Humalistonkadun logistiikan järjestelyjä muiden työnjohtajien kanssa koko harjoittelun sekä kesätöiden ajan edesauttoi todella paljon laadittaessa opinnäytetyötä. Työssä suoritettiin myös pienimuotoinen kysely kolmelle eri yhteistyökumppanille, jotka toimittivat tavaraa Humalistonkadulle. Kyselyn tarkoituksena oli saada yhteistyökumppaneiden ajatuksia logistiikkaa ajatellen. Tavarantoimittajista kaikki mainitsivat suurimmaksi ongelmien aiheuttajaksi kiiretoimitukset sekä ennakoinnin puutteen. Sujuva logistiikka keskustan haastavassa ympäristössä vaatii todella paljon toimenpiteitä työnjohdolta. Työssä ehdotetaan otettavaksi käyttöön aliurakoitsijoille tavarantoimitusasiakirjaa, joka selkeyttäisi ja toisi tietoon heidän tavarantoimituksensa. Logistiikka on tärkeä ja vaativa osa-alue työnmaan jokapäiväisessä toiminnassa. Tavarantoimitusasiakirjasta olisi hienoa saada käytännön kokemuksia ja miten se toimisi jokapäiväisessä käytössä.
Lisäarvoa asiakkuuteen myymälätiedon tehokkaan hyödyntämisen avulla
Tämän opinnäytetyön taustalla oli tarve tuoda esiin hankintatoimen merkitystä yritykselle ja koota yhteen kokonaisuuteen yrityksen hankintatoimen kannalta keskeiset asiat. Opinnäytetyön tarkoituksena oli kuvata mistä liiketoiminnan kannattavuus syntyy, miten siihen voidaan vaikuttaa hankinnan keinoin ja mistä yrityksen hyvä hankintatoimi koostuu. Aluksi tarkasteltiin hankinnan roolia yrityksessä eri näkökulmista käsin. Toiseksi tarkasteltiin hankintatoimen vaikutuksia yrityksen kannattavuuteen. Lopuksi käsiteltiin yrityksen hankintatointa kolmessa osassa; strateginen hankintatoimi, taktinen hankintatoimi ja operatiivinen hankintatoimi. Opinnäytetyön kannalta haasteellista oli tehtävän laajojen asiakokonaisuuksien osalta päättää tarvittavista rajauksista, jotta lopputulos olisi tarkoituksen mukainen. Hankintatoimen dokumentoinnin menetelmänä oli modernin hankintakirjallisuuden monipuolinen käyttö yhdessä oman pitkän kokemukseni kanssa hankintatoimen parissa. Tämän opinnäytetyön tuloksena on syntynyt kokonaisuus, jossa yrityksen tuotantokomponenttien hankinnan kannalta keskeiset asiat on dokumentoituna yksiin kansiin. Opinnäytetyön tuloksia voidaan myös soveltaa muihinkin hankintoihin. Opinnäytetyön sisältö on valittu siten, että työ sisältää hankintatoimen kannalta keskeiset asiat, joilla voidaan vaikuttaa yrityksen kannattavuuteen. Opinnäytetyön sisältöä on sovellettu Novatron Oy:n hankintatoimeen. Tämän opinnäytetyön tuloksia voidaan tulevaisuudessa käyttää Novatron Oy:n hankintaoppaana, hankintaresurssien suunnitteluun ja hankinnan prosessien kehittämiseen.
Juomien osto-opas 2012
Sähköinen kauppa kasvaa vuosi vuodelta, ja tämän johdosta asiakkaille kuljetetaan yhä enemmän paketteja. Kansainväliset sekä kotimaiset pikalähetysyritykset ovat huomanneet tämän kehityksen, jonka myötä myös pakettijakelumarkkinat ovat laajentuneet. Sähköisestä kaupasta tilatut tuotteet toimitetaan nopeasti perille, useimmiten kotiovelle. Pakettia kotiovelle toimitettaessa ongelmia aiheuttaa asiakkaan tavoittaminen. Mikäli pakettia ei pystytä toimittamaan ensimmäisellä yrityksellä, lähetti joutuu palauttamaan lähetyksen takaisin terminaaliin. Tämä opinnäytetyö keskittyy jakelutapoihin ja niiden tehostamiseen. Opinnäytetyön toimeksiantajana toimii DHL Express Turku. Turussa toimiva DHL Express otti keväällä 2011 käyttöön uudenlaisen palvelun. Yritys otti käyttöön omat lähetit, ja irtisanoi samalla sopimukset alihankkijoidensa kanssa. Uutta palvelua implementoitaessa syntyy usein myös ongelmatilanteita. Yksi näistä ongelmatilanteista on, että lähettien ja yksityisasiakkaiden välillä ei ole selkeää informointikanavaa. Tämän johdosta asiakas ei ole kotona vastaanottamassa lähetystä. Tutkimus suoritettiin pääosin kvantitatiivisena ja sitä täydennettiin kvalitatiivisella tutkimuksella. Tutkimuksessa selvisi, että kuluttajat haluavat asiakasystävällisemmät palvelut ja enemmän läpinäkyvyyttä toimitusprosessiin.
Koneiden hankinta : case: Pizzaline Raisio
Asiakastyytyväisyyden kulmakivet B-to-B suhteissa : case Yritys X Oyj:n jälleenmyyjien kokema laatu ja arvo
Stockmann Silk : Työpöydältä tavarataloon -tuotekortin kehittäminen oman merkin tuotannon tarpeisiin
Juomien osto-opas 2010
Toimintakonsepteja ammattilaisille
Muutosjohtajuus strategisessa hankinnassa Case: Rocla Oy
Hankintatoimen kehittäminen toimittajayhteistyötä ja toimittaja-arviointia parantamalla : Case: Finn-Power Oy
Toimittaja-arviointijärjestelmän kehittäminen : case: Halton Marine, Lahti
Projektikolleja Venäjälle
Tukke - tuoteseuranta satamasidonnaisessa kuljetusketjussa
Tuottaja-toimittajan sijainnin ja lähiruoan merkitys yhteistyökumppaneille, case - Kivikylän Kotipalvaamo Oy.
Hankintojen kehittäminen linja-autoyrityksessä
Hankintakuljetusten nykytila-analyysi ja tulevaisuuden kehitystarpeet
Prosessin kehittäminen : tuotepartnerin valinta
Asiakastyytyväisyys ja sähköinen asiointi : Karitma Oy
Potentiaalisten toimittajien arviointi ja valinta lähtölogistisen prosessin kehittämiseksi
ERP-järjestelmiä ja järjestelmien toimittajia Suomessa
Business to business -auditointien rooli on merkittävä pikaruokaketjussa
Ravintolan raaka-aine logistiikka : case: kalan ostotoiminta
Toimittaja-arvioinnin kehittäminen
Uusien toimittajaehdokkaiden etsintä Neste Jacobs Oy:n hankintaosastolle
Sulzer Pumps Finland Oy:n Hankintaprosessien kehittäminen
Eteläkorealaisten elektroniikkavalmistajien arviointi ja valinta maahantuontia varten
Hankintatoimen kehittäminen Restatop Oy:ssä
Toimittajien suorituskyvyn raportoinnin kehittäminen : Case: Teollisuuden Voima Oyj
Vastuun vuoksi : arviointimenetelmä vaatetusalan pk-yrittäjälle tavarantoimittajan sosiaalisesta vastuullisuudesta
Työ käsittelee toimittajien valintaa kohdeyrityksessä. Opinnäytetyö tehtiin toimeksiantona Turussa toimivalle LVI-alan vähittäis- ja tukkumyyntiyritykselle LVI-Pepe Oy:lle. Työn tavoitteena tehostaa yrityksen suorien hankintojen toimittajien valintaa tuotteiden tilausvaiheessa ja tuoda esiin tilauksiin liittyviä mahdollisia piilokustannuksia sekä tehdä selkeät ohjeet siitä mitä tuotteita tilataan miltäkin toimittajalta päivittämällä yrityksen käytössä oleva toimittajalista. Työ rajattiin yrityksen suoriin hankintoihin liittyviin toimittajiin. Työ on ajankohtainen, koska yrityksessä on tulossa henkilövaihdoksia hankintaan liittyen. Tällä hetkellä ostopäällikkönä toimiva henkilö on jäämässä eläkkeelle ja hänen tehtäviä tulee tulevaisuudessa hoitamaan joku jo yrityksessä toimiva henkilö. Työ toteutettiin perehtymällä ensin hankintatoimeen liittyvään suomalaiseen ja ulkomaalaiseen kirjallisuuteen sekä julkaisuihin. Teorian pohjalta tehtiin henkilöhaastatteluita yrityksessä sekä havaintoja työskentelyn aikana. Lähdemateriaalina käytin myös vuoden 2011 tilastoja yrityksen tietokannasta. Tässä opinnäytetyössä esitellään hankintatoimen kehitysmalleina Pareto-analyysia ja portfolioanalyysi. Apuna käytettiin jäävuorimallia, kun tutkittiin miten hyvin yritys osaa huomioida piilevät kustannukset tuotteiden tilauksien yhteydessä. Tarkoituksena on myös päivittää yrityksessä käytössä olevat lista, josta tulee esille keneltä toimittajalta tilataan mitäkin tuotteita. Tutkimuksessa tuli esille Pareto-analyysin avulla, että yrityksellä on paljon toimittajia, jotka eivät ole merkittäviä. Pieni osa toimittajista toimittaa suurimman osan tuotteista yritykselle. Toimittajayhteistyötä pystyttäisiin kehittämään paremmaksi karsimalla ylimääräisiä toimittajia ja keskittämällä tilaukset muutamalle suuremmalle toimittajalle. Keskittämällä tilauksia tietyille toimittajille saadaan esimerkiksi paremmat vuosialennukset sekä saavutetaan vahvempi ostovoima toimittajien suhteen. Tutkimuksessa tuli myös esille se, että yritys osaa huomioida tilauksiin liittyviä piileviä kustannuksia tuotteita tilattaessa.
Toimittajakentän hallinta, Veho Hyötyajoneuvo Oy : Toimittakentä hallinta
Markkinatieto yrityksen strategiatyön tukena
B2C-jakelu Turun liiketoiminta-alueella
Pikaruokaravintolan logistiikan kehittäminen
Tämä opinnäytetyö kuvaa pienen ja keskisuuren yrityksen toimittajanvalintaprosessia ja  sitä toimintaa, jonka yritys käy läpi valitessaan maailmalta itselleen tulevaa toimittajaa / yhteistyökumppania. Opinnäytetyö kuvaa käytännön toiminnan ja dokumentoinnin, mutta ei keskity  sopimusasioihin. Esimerkkitapaukseksi on otettu muovipuristusmuotin (muottien), muovikappaleiden (tuotteiden) ja ensimmäisten sarjojen hankinnat ja niiden hyväksyntämenetelmät sekä hankinta- että että valmistuslogistiikan järjestäminen. Prosessi etenee kansainvälistyvän yrityksen ostotoiminnan edellytysten kuvauksesta toimittajavalintakriteereihin, sekä hankinnassa käytettävistä laatudokumenteista ja  tarjouskyselystä itse toimittajan valintaan ja hankintaprosessiin. Kuvaus perustuu Logimek Oy:n toteuttamaan, ostohenkilöstölle kohdennettuun koulutusohjelmaan sekä Logimek Oy:n asiakaslähtöiseen, konsultointityössä käytettävään menetelmään.Kuvaus ohjeistaa pienen yrityksen tarvitsemat operatiiviset toiminnot tämän aloittaessa kansainväliset muotti- ja muovipuristehankinnat.
Hankintalogistiikan kehittäminen
Juomien osto-opas 2009
Asiakkaan kokema arvo asiakassuhteessa : tavarantoimittajasuhteen arvo kampaajayrittäjien kokemana
Saapuvan materiaalivirran analysointi ja kehittäminen
Restatop Oy on vuonna 1991 perustettu hotellien, ravintoloiden ja muiden julkisten tilojen kalustamiseen erikoistunut palveluyritys. Asiakkaita ovat hotellien ja ravintoloiden lisäksi myös arkkitehdit ja suunnittelijat, jotka määrittelevät suunnitelmissaan kalusteet ja valaisimet eri kohteisiin. Kilpailu alalla on kiristynyt ja tarjouskilpailujen voittaminen edellyttää kilpailukykyisiä tuotteita, joustavia ja innovatiivisia tavarantoimittajia sekä koko tilaus-toimitusprosessin sujuvuutta asiakkaan toiveiden mukaisesti.Tässä opinnäytetyössä tarkastellaan Restatopin hankintatoimea toimintatutkimuksella. Ensin määritellään hankintatoimen nykytila haastatteluilla, oma osallistumiseni yrityksen arkipäivään lisää tutkimukseen havainnointia ja lopulta tulokseksi saatuja kehitysehdotuksia pyritään juurruttamaan organisaation käytäntöihin. Tutkimuksen tuloksena Restatopille tulisi laatia hankintastrategia, joka asettaa hankintatoimelle tavoitteet ja ohjaa yhtenäisiin toimintatapoihin. Toimittajakenttää tulisi supistaa ja tärkeimpien toimittajien kanssa laatia hankintasopimukset, joilla sovitaan mm. sanktiot myöhästymisen sattuessa. Teorian avulla löytyi myös hyviä työkaluja hankintatoimen kehittämiseen ja seurantaan.
Pienet ja keskisuuret tavarantoimittajat kaupan yhteistyökumppaneina : opas tavarantoimittajille ja kaupalle
Langattomien mittareiden hyödyntäminen sisäilmaolosuhteiden varmentamisessa
Tiivistelmä: Kilpailuetua alihankintasuhteen kehittämisellä. Tutkimuksen tarkoituksena oli selvittää toimeksiantona kylpyhuonekonsepteja vanhuksille ja liikuntarajoitteisille myyvälle yritykselle, miten kilpailuetua lisäävät toimintatavan muutokset vaikuttavat alihankinta, ja asiakassuhteisiin sekä yrityksen toimintaan. Tutkimus rajattiin koskemaan vain yhtä kohdeyrityksen tuoteryhmää ja sen osalta tapahtuvaa toimintatavan muutosta. Yrityksen toimintatavan muutoksen keskeisiä kohtia ja työn viitekehystä olivat logistiikan eri osa-alueet ja siinä erityisesti hankinta, varastointi ja tilaus-toimitusketju. Lisäksi työssä käsiteltiin asiakaslähtöistä toimintatapaa ja kilpailuetua.    Aineistoa kerättiin pääasiassa logistiikan ammattikirjallisuudesta ja oppilaitoksen materiaaleja. Itse tutkimus toteutettiin henkilökohtaisia- ja puhelinhaastatteluita tekemällä. Tutkimukseen haastateltiin avoimilla haastatteluilla yrityksen ylempiä toimihenkilöitä ja lisäksi varastotyöntekijöitä. Lisäksi asiakashaastatteluissa, jotka tehtiin puhelimitse, käytettiin puolistrukturoituja haastatteluita.    Tutkimuksen tärkeimpänä tuloksena voitiin pitää asiakashaastatteluista saatua tietoa toimintatavan muutoksen onnistumisesta asiakkaan näkökulmasta. Tutkimustulosten mukaan yritys voi merkittävästi kasvattaa kilpailuetua muihin alan toimijoihin nähden kehittämällä alihankinta- ja asiakassuhteitaan. Lisäksi palvelun merkitys hinnan ohella toimittajan valinnassa voitiin todeta merkittäväksi. Yrityksen sisällä muutokset selkeyttivät varaston työnjakoa ja se toi merkittäviä ajansäästöjä, sekä yrityksen työntekijöillä, että yrityksen asiakkaille.    Tutkimuksen haastattelut olivat onnistuneita ja niistä saatiin riittävästi informaatiota vastaamaan tutkimuksen tarkoitukseen. Yksi muista poikkeava vastaus toi asiaan myös merkittävän toisen näkökulman. Vastauksista voitiin myös päätellä, että asiakassuhteiden kehittämisellä ja toimintatavan muutoksella asiakkaiden haluamaan suuntaan voidaan saavuttaa kilpailuetua. Tämän kaltainen toiminnan kehittäminen on yrityksen kannalta erittäin hyödyllistä ja kannattavaa. Johtopäätöksenä voitiin myös todeta, että yrityksen sisäisten toimintojen kehittäminen on tärkeää, se selkeyttää toimintaa ja on myös taloudellisesti kannattavaa. Tulokset osoittavat myös selvän yhteyden logistiikan ja markkinoinnin osa-alueille ja esimerkiksi loppuasiakkaan näkökulma kannattaa huomioida kautta yrityksen kaikkien toimintojen.
Case: Loisto-leirin myyntitoiminta
Ostotoiminta vaatetusalan yrityksessä: naisten alusvaatteiden sisäänosto
Tämän opinnäytetyön tavoitteena on selvittää millaista kehitettävää pikaruokaravintoloiden logistiikassa on. Opinnäytetyössä pyritään saamaan tietoa ja ajatuksia logistiikan toiminnasta ja sen toimivuudesta ravintoloiden kannalta. Tutkimuksessa perehdytään aluksi logistiikan toimintaan ja käsitteisiin, ja lisäksi esitellään työssä tarkastellut yritykset, McDonald's ja Havi Logistiscs. Tutkimustulokset perustuvat pikaruokaravintolaketju McDonald'sin ravintolapäälliköiden haastatteluihin, ja niiden pohjalta syntyvät myös johtopäätökset. Logistiikka on tavaroiden ja tiedon virtaa. Logistiikka voidaan määritellä toimitusketjuksi eli prosessiksi, joka koostuu monista tavaran tai palvelun toimittamisen vaiheista. Logistiikka on prosessi, johon kuuluu tavaroiden kuljetusta, käsittelyä ja varastointia. Sen lisäksi se on esimerkiksi suunnittelua, tiedon käsittelyä ja rahaliikenteen hoitamista. Logistiikan toimivuus on olennainen asia aina alkutuotannosta loppuasiakkaalle saakka. McDonald's on kansainvälinen ravintolaketju, jolla on maailmassa noin 30.000 ravintolaa ja Suomessa noin 85 toimipistettä. Havi Logistics on logistiikkayhtiö ja McDonald'sin tavarantoimittaja, ja se toimii Suomen lisäksi muuallakin Euroopassa ravintolaketjun kumppanina. Tutkimus toteutettiin haastattelututkimuksena keväällä 2011. Tutkimukseen haastasteltiin neljää McDonald's ravintoloiden eri ravintolapäällikköä. Tutkimuksen tulokset kertovat, että ravintolapäälliköt ovat pääosin tyytyväisiä ravintoloidensa logistiikkaan liittyviin asioihin. Vahvuuksina koettiin erityisesti yleinen logistinen kilpailukyky, ostotoiminnan volyymiedut, tilausjärjestelmä, kampanja- ja valikoimasuunnittelu sekä yhteistyökumppanin, tavarantoimittaja Havi Logisticsin asiakaslähtöisyyys. Haasteina ja kehittämiskohteina ravintolapäälliköt mainitsivat olevan muun muassa tilausjärjestelmän edelleenkehittämisessä, varastotilojen riittävyydessä ja raaka-aine- ja hävikkikulujen hallinnassa. Ratkaisuja haasteisiin ehdotettiin tilausjärjestelmän osalta niin, että se osaisi huomioida myös ne tuotteet, jotka eivät myyntitapahtumassa vähene automaattisesti varastosta. Raaka-aine- ja hävikkikulujen hallinnassa tärkeimmän keinon todettiin olevan henkilökunnan määrätietoisen ja pitkäjänteisen kouluttamisen, mikä vaikuttaa positiivisesti työtekijöiden osaamistasoon ja työtyytyväisyyteen, heijastuen samalla paranevaan asiakastyytyväisyyteen.
Tämän opinnäytetyön tavoite on tutkia uuden taikinakoneen ja taikinankatkomiskoneen hankinnasta saatavia hyötyjä Pizzaline Raisiolle. Vertailukohtana toimii nykytilanne, jossa taikina ostetaan saman franchise-yrityksen Turun toimipisteeltä. Työn toinen osa on etsiä koneille paras mahdollinen toimittaja, mikäli hankinta todetaan kannattavaksi. Teorialuvuissa käsitellään hankintoja sekä toimittajan valintaa, huomioiden erityisesti tälle työlle merkittäviä asioita. Tällaisia ovat investoinnit, kansainvälinen hankinta ja uuden toimittajan etsiminen. Lisäksi käsitellään hankintojen eettistä kestävyyttä, josta yhä useampi yritys kantaa nykypäivänä huolta. Koska tämän tutkimuksen kohteena olevia koneita myyvien yritysten määrä on maailmanlaajuisestikin suhteellisen pieni, oli tärkeää huomioida myös kotimaan- ja ulkomaankaupan väliset erot. Työn ensimmäinen tavoite oli tutkia koneinvestointien kannattavuutta Pizzaline Raisiolle. Valmiin taikinan ostamisen kustannuksia eri kulutuksilla vertailtiin koneiden tavoitteelliseen hankintahintaan. Tuloksena todettiin hankintojen olevan kannattavia ja maksavan itsensä nopeasti takaisin. Toisessa vaiheessa määriteltiin haluttavien koneiden koot ja ominaisuudet, minkä jälkeen ryhdyttiin kartoittamaan mahdollisia toimittajia. Sopivien toimittajien ja tuotteiden löytäminen osoittautui haastavaksi, mutta varteenotettavia tarjouksiakin saatiin. Positiivisista tuloksista johtuen yritys harkitsee koneiden hankintaa.
Tämän opinnäytetyön tarkoituksena oli etsiä keinoja Technion Oy:n hankintaosaston kustannustehokkuuden parantamiseen. Tutkimus sisältää teoriaosuuden, jossa on kartoitettu hankintatoimen tehokkuuden parantamisedellytyksiä. Tutkimuksessa on tarkastettu 17 päätoimittajan sopimuksia ja nimikeostojen käyttäytymisiä kohdeyrityksen kanssa. Tutkimuksessa pisteytettiin 17 päätoimittajaa järjestykseen ja kehitettiin toimintatapa kohdeyrityksen toimitusvarmuuden laskemiseen. Kohdeyrityksen nimikkeet olivat satunnaisessa järjestyksessä, ja ne järjestettiin käyttäen ABC-analyysiä. ABC-analyysiä sovellettiin myös kohdeyrityksen valmistettaville tuotteille. Toimittajien pisteytyksessä sovellettiin mittareita, jotka soveltuvat kohdeyrityksen käyttöön ja joita voi käyttää myös tulevaisuudessa. Mittareilla haluttiin myös saada uutta näkökulmaa toimittajien tarkasteluun. Toimittajien pisteytykseen sovellettiin yhteensä kuutta eri mittaria, jotka olivat toimittajien pisteytyslomake, toimittajien toimittamat vialliset komponentit, toimittajien tilausvahvistusprosentit, toimittajien rahtikustannusten tarkastelu, toimittajien toimitusvarmuus ja toimittajien toimitustäsmällisyys. Kohdeyrityksen toimitusvarmuuteen kehitettiin yritykselle sopiva toimintatapa, jota sovellettiin yritykseen harjoitteluajankohtana. Toimintatapa pohjautuu NAV-toiminnanohjausjärjestelmään, joka perustuu toimittajan ensimmäiseen tilausvahvistuksessa vahvistamaan päivämäärään sekä toimitusrivien tarkasteluun. Tällä tavalla saatiin vertailukelpoisia tuloksia. Tarkasteluajankohdan mittareiden perusteella 17 kohdeyrityksen toimittajista kolmea esitettiin vaihdettavaksi.
Teräsvaloksien toimitusketjun varmistaminen toimittajaa vaihdettaessa
Hankintatoimen opas
Kuka on ommellut lapsesi koulurepun?
Tiivistelmä: Insinöörityön tarkoituksena oli selvittää suurelle painoalan yritykselle materiaaleja ja laitteita toimittavien yritysten ympäristövastuullisuutta. Selvityksessä paneuduttiin yritystoiminnan ympäristönäkökohtiin ja yritysten edustamien materiaalien ja laitteiden ekologisuuteen. Yritystoiminnan ympäristönäkökohtia ovat yrityksen käyttämät ympäristötyökalut, yrityksen ympäristölähtöiset päätökset ja ympäristölainsäädännön seuraaminen. Tuotteiden ympäristönäkökulma on otettava huomioon jo tuotesuunnitteluvaiheessa. Ympäristömerkeillä viestitään ostajalle tuotteen ekologisuudesta. Pakkaamiseen käytetään kierrätettäviä pakkausmateriaaleja ja tuotteiden kierrätyksestä ohjeistetaan. Ympäristöystävälliset laitteet kestävät pitkään, niitä huolletaan ja varaosien saatavuus on turvattu. Myös laitteiden ja komponenttien kierrätyksestä huolehditaan. Ympäristöasioiden selvittämistä varten tehtiin PDF-kysely, joka lähetettiin sähköpostitse yrityksille. Kysymykset koskivat ympäristölähtöistä yritystoimintaa ja yrityksen edustamien materiaalien ja laitteiden ympäristöystävällisyyttä. Kysely pisteitettiin, ja pisteityksen perusteella vastanneita yrityksiä vertailtiin keskenään. Vastauksista ilmeni, että yritykset ovat tehneet työtä ympäristön eteen esimerkiksi ottamalla käyttöön standardoituja ympäristötyökaluja, jotka velvoittavat yrityksiä ympäristöasioiden jatkuvaan parantamiseen. Yrityksillä oli suunnitelmia parantaa ympäristönsuojelun tasoa. Laitetoimittajat ovat hieman edistyksellisempiä ympäristöasioiden huomioimisessa verrattuna materiaalitoimittajiin. Laitetoimittajista painokoneita edustavat yritykset saivat enemmän pisteitä verrattuna jälkikäsittelylaitteita edustaviin yrityksiin. Liikevaihdoltaan suurimmat yritykset huolehtivat parhaiten ympäristöasioistaan. Hankintoja tehtäessä yritys voi ottaa hintavertailun rinnalle ympäristöasioiden pistevertailun. Ympäristöasiat voidaan siten ottaa mukaan ostopäätöksen tekoon. Yritysten ympäristöasiat muuttuvat ajan myötä, joten tässä työssä tehtyä kyselyä voidaan käyttää muokattuna versiona ympäristöasioiden päivittämiseen.
Alihankintatilausprosessin kehitys : toimittajarajapinnassa ja tietojärjestelmässä
Saapuvan tavaran toimitusvarmuuden mittaaminen
Työn alkuperäisenä tarkoituksena oli olla osa Heliassa tehtyä Kaupan ketjuja koskevaa tutkimusta. Työn edetessä sen alkuperäinen suunta muuttui tekijän uuden työtehtävän johdosta. Uudeksi tavoitteeksi tuli selvittää miten muutokset ovat vaikuttaneet yhteistyökumppaneihin alalla, jossa kilpailu on kovaa. Tarkoituksena oli myös selvittää miten muutokset ovat näkyneet ja onko muutosten vuoksi tehty toimenpiteitä tai annettu ohjeistuksia ja miten elinkeinonharjoittajat toivoisivat muutosten tapahtuvan jatkossa. Yhdentyvä Eurooppa asettaa kansainväliseen kauppaan haasteita, joita pyritään säätelemään laeilla. Yksi tällainen on Kilpailunrajoituslaki, joka asettaa säännöt rehdille ja vapaalle kilpailulle. Suomessa kilpailunrajoituslakiin esitettiin tehtäväksi muutoksia, jotta se vastaisi paremmin EU-kilpailulainsäädäntöä. Koska lain suurimmat uudistukset tulivat legaalipoikkeukseen ja poikkeuslupiin, niiden tutkiminen muodostuivat työn tärkeimmäksi osaksi. Puuttumattomuustodistuksista luovuttiin ja tilalle tuli legaalipoikkeus eli itsearviointi, jossa elinkeinonharjoittaja joutuu itsenäisesti arvioimaan toimiensa laillisuutta. Opinnäytetyössä verrataan uutta ja vanhaa kilpailunrajoituslakia muutaman esimerkkitapauksen ja lain eri pykälien kautta. Keskeiset asiat työn toteuttamiselle ovat olleet lakiin ja tapauksiin tutustuminen niin kirjallisten lähteiden kuin Internetin avulla. Lisäksi työtä varten on tehty kyselyjä Anttila Oy:n yhteistyökumppaneina toimiville tavarantoimittajille. Kyselyt sisälsivät avoimia kysymyksiä, joihin osallistujat vastasivat parhaan kykynsä mukaan. Vastausten perusteella on koottu tutkimuksen tulokset. Tutkimusmuotona on siis käytetty kvalitatiivista menetelmää. Muutokset eivät ole aiheuttaneet toimittajille merkittäviä lisätoimenpiteitä, mutta tarvittaessa toimintatapoja on muutettu. Uuden lain edellyttämä itsearviointi ei ole tuottanut vastaajille vaikeuksia. Laki on kuitenkin aina tulkinnanvaraista, joten vastaajien mielestä on hyvä, että joku puolueeton valvoo elinkeinonharjoittajien toimia liike-elämän eri osa-alueilla. Tulosten perusteella, tutkimuksesta voi nähdä, että muutoksista informointia olisi parannettava. Vaikka lakimuutoksesta on aikaa, opinnäytetyöstä luultavasti on edelleen apua Anttila Oy:n yhteistyökumppaneille. Työ- ja elinkeinoministeriössä on jo valmisteilla uusi kilpailulainsäädäntöä koskeva lakimuutos, myös tässä valmistelussa voitaisiin hyödyntää opinnäytetyössä saatuja tutkimustuloksia.
Tehdaspalvelun toimittajien toimialaluokitus
Kilpailuetua alihankintasuhteen kehittämisellä
Toimitusvarmuuden ja toimituskyvyn kehittämissuunnitelma : Case Nestor Cables
Kuinka luoda parempi tuotelanseeraus yhteistyössä asiakkaan kanssa?
Kaupan ja julkisen ruokapalvelutuottajan yhteistyö : case: Ruokakesko ja Helsingin kaupungin palvelukeskus, catering-yksikkö
Hankintatoimen toimittaja-arviointi : Forssan Seudun Puhelin Oy
Ostotoiminnan kehittäminen : case Laurea Leppävaara
Tiivistelmä.
Toimittajasuhteiden hallinta ja toimittajien segmentointi
Tiivistelmä: Stora Enso Timber Oy Ltd Uimaharjun sahan asiakkaiden asettamat vaatimukset sahatavaratoimituksille.
Käsiteanalyysi tavarantoimittajan arvioinnista
Opastusta tavarantoimittajalta
Tarjoajien soveltuvuuden arviointi sekä poissulkemisperusteiden käyttö markkinaoikeuden käytännön valossa : Julkisten hankintojen strateginen osaaminen -hankkeen osaraportti
Toimittajien valinta : LVI-Pepe Oy
Hyvä hankintatoimi ja sen merkitys : johdatus ammattimaiseen hankintaan
Hankintojen kehittäminen : case: NCAB Group Finland
Humalistonkadun logistiikka : ahtaan tontin ongelma
Räsäsen portaat
Pienet ja keskisuuret leipomot ketjuuntuneen päivittäistavarakaupan yhteistyökumppaneina
Tämän opinnäytetyön tarkoituksena oli kartoittaa NCAB Group Finland Oy:n ja Yritys X:n välisen yhteistyön laajuutta metallipohjaisten piirilevyjen osalta. Työssä keskityttiin pääosin hankintoihin sekä hankintojen kehittämiseen. Yksi työn päätavoitteista oli löytää keskeiset asiat yhteistoiminnan kehittämiselle. Teoriaosuudessa käsiteltiin hankintoja yleisesti, portfolio- ja ABC-analyysiä, kokonaiskustannuskonseptia sekä toimittajanvalintaa. Teoriaosuuden tarkoitus oli selventää mitä hankinnoilla tarkoitetaan sekä miten hankintatointa on mahdollista kehittää. Portfolioanalyysi ja ABC-analyysi sekä kokonaiskustannusmalli käsiteltiin myös teoriaosassa, minkä tarkoituksena oli selventää työkalut, joita myöhemmin empiirisessä osassa materiaalin analysointiin hyödynnettiin. Empiirisessä osassa tutkittiin ja analysoitiin kahden työssä mukana olleen yrityksen keskinäistä materiaalia kahden edeltäneen vuoden ajalta teoriaosuudessa läpikäydyin analyysein. Paremman kokonaiskuvan luomiseksi suoritettiin empiirisessä osassa myös haastattelu Yritys X:lle kyselylomakkeen muodossa. Opinnäytetyön tuloksista selvisi yhteistyön laajuus NCAB Group Finland Oy:n ja Yritys X:n välillä koskien metallipohjaisia piirilevyjä. Yhteistyön kehittämisen kannalta tärkeitä asioita nousi esiin, joihin tulevaisuudessa on panostettava yhteistoiminnan parantamiseksi NCAB Group Finland Oy:n näkökulmasta. Yhteistyön sekä kaupankäynnin laajuus tarkastellun aihealueen osalta oli pientä verrattuna muista materiaaleista valmistettuihin piirilevyihin. Suoritetun kyselyn tulosten perusteella tärkeimmät kehityskohteet olivat toimitusaika sekä pienten toimituserien yksikkökustannusten pienentäminen, joiden avulla on mahdollista parantaa kilpailukykyä.
Betonielementtitoimittajan vastuuriskien tunnistaminen esimerkkien valossa
Toimittajan valinta, hyväksyntä ja valvonta ISO 13485 vaatimusten mukaisesti
Toimittajasuhteen osittainen päättyminen : case-tutkimus kriittisistä episodeista kunnallisen ruokapalvelun elintarvikehankinnoissa
Toimittajan valinta valmistavan teollisuuden yrityksessä
Tilanhallinta huonekaluliikkeessä : esimerkkiyrityksenä huonekaluliike Vepsäläinen Oy
Esi- ja sarjapakkaamon muutosprojekti
Toimittajaverkoston luokittelu osana hankinnan suunnittelua : PK-yrityksen ostoprosessin kehittäminen
Stora Enso Timber Oy Ltd Uimaharjun sahan asiakkaiden asettamat vaatimukset sahatavaratoimituksille
Osaamisen kehittäminen toimittajasuhteessa
Tässä opinnäytetyössä luotiin kohdeyrityksen hankintatoimiston ja muiden tarvitsijaorganisaatioiden sekä esimiesten käyttöön tarkoitettu varaosa- ja tarviketoimittajien tilauksista ja reklamaatioista informaatiota antava raportti SAP Business Objects - ohjelmalla. Luodun raportin pohjalta kerättiin varaosa- ja tarviketoimittajien tilaus- ja reklamaatiotietoja viimeisen kolmen vuoden ajalta, vuosilta 2009-2011. Kerättyjen tietojen perusteella koottiin myös BOTTOM 10- lista toimittajista, joilla oli eniten reklamoituja tilauksia valitulla ajanjaksolla. Opinnäytetyö ja luotu raportti rajattiin koskemaan vain TVO:n varaosa- ja tarviketilauksia sekä toimittajia. Opinnäytetyön teoriaosuudessa tutustutaan hankintatoimeen yleisesti ja käydään läpi mittareiden ja raporttien merkitystä yrityksille. Teoriaosuudessa esitellään myös kohdeyritys, sen hankintatoimea sekä varaosahankintoja ja niihin liittyviä vaatimuksia sekä haasteita. Työn empiirisessä osuudessa kerrotaan, miten luotua raporttia tulee käyttää ja miten sitä tulkitaan. Lisäksi käydään läpi raportin pohjalta kerättyjä toimittajien tilaus- ja reklamaatiotietoja. Tilausten historiatietoja tutkimalla TVO:n hankintatoimisto sai hyödyllistä tietoa viimeisten kolmen vuoden aikana tehtyjen varaosa- ja tarviketilausten lukumääristä ja siitä kuinka paljon niitä on jouduttu kaiken kaikkiaan reklamoimaan. Lisäksi hankintatoimisto sai BOTTOM 10 - listan myötä tietoja toimittajista, joiden suorituskykyyn on jatkossa hyvä kiinnittää enemmän huomiota. Luotu raportti koettiin käyttökelpoiseksi ja luotettavaksi tiedonlähteeksi, jota tullaan myös jatkossa käyttämään ja edelleen kehittämään.
Uuden toimittajan hankkiminen Kaukoidästä ja kauppasuhteen solmiminen
Että kukako on Lars Hamberg?
Hankintojen kehittäminen pienissä ja keskisuurissa yrityksissä
Tee kauppaa netissä!
Toimittajan kehittäminen tukkualan yrityksessä
Toimittaja-arviointiprosessin kehittäminen ja integroiminen toimittajahallintaan
