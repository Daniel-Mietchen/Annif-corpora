http://www.yso.fi/onto/yso/p24178 ruokatorven umpeuma
ruokatorven umpeuma ruokatorven umpeuma esofagusatresia ruokatorviatresia
Esofagusatresia ja lasten tehohoidon erityispiirteet : Koulutustilaisuus hoitotyön opiskelijoille
Opinnäytetyöni oli tuotekehitysprojekti, jonka tulostavoitteena oli suunnitella ja toteuttaa simulaatioharjoitus sekä luento Oulun ammattikorkeakoulun Sosiaali- ja terveysalan yksikön opiskelijoille aiheesta esofagusatresia ja lasten tehohoidon erityispiirteet. Kohderyhmänä olivat akuutti- ja tehohoitoon sekä perhekeskeiseen lasten hoitotyöhön syventävät opiskelijat. Simulaatiokoulutus on uusi opetusmuoto ja tutkitusti tehokas keino yhdistää opittu teoriatieto käytäntöön. Tavoitteenani oli kehittää syventävän vaiheen opiskelijoiden simulaatiokoulutusta Oulun ammattikorkeakoulussa. Harjoitusten avulla opiskelijat pääsevät opettelemaan käytännön taitoja ja he voivat myös tehdä virheitä turvallisessa ympäristössä. Laatutavoitteena oli tehdä harjoituksesta sekä luennosta selkeät, johdonmukaiset ja haastavat. Simulaatioharjoitus testattiin opiskelijaryhmällä koulutustilaisuudessa ja heiltä saadun kirjallisen palautteen mukaan harjoitus ja luento olivat tavoitteiden mukaisia ja ke kokivat harjoituksen tarpeelliseksi sekä hyödylliseksi. Harjoitus ja luento jäävät opettajien käyttöön, jotta he voivat hyödyntää niitä tulevaisuuden opetuksessa. Esofagusatresia on synnynnäinen epämuodostuma, joka vaatii tehohoitoa sekä lähes välitöntä kirurgista hoitoa. Suomessa syntyy vuosittain noin 20-25 vauvaa jolla on esofagusatresia. Halusin tuoda opiskelijoille harjoitukseen vastasyntyneen tutkimisen rinnalle jonkin uuden sairauden. Lasten tehohoitoon liittyy erityispiirteitä, jotka siellä työskentelevän tulee tunnistaa. Luennossa korostin näitä asioita ja herätin opiskelijoissa ajatuksen siitä, mitä lasten teho-osastolla työskenteleminen vaatii hoitajalta. Tuotteestani on hyötyä niin sairaanhoitajaopiskelijoille kuin hoitotyön opettajillekin, kuitenkin tärkeimpänä hyödynsaajana on potilas sekä hänen perheensä. Tavoitteeni on, että luennon ja simulaatioharjoituksen myötä tulevat hoitotyön ammattilaiset vievät oppimansa tiedot ja taidot mukanaan työelämään. Näin opetuksen hyöty menee lopulliselle kohderyhmälle.
Esofagusatresia : ensitieto-opas vanhemmille
Esofagusatresia ja lasten tehohoidon erityispiirteet : koulutustilaisuus hoitotyön opiskelijoille
Lapsen pitkäaikaissairaudella tarkoitetaan sairautta, jonka oireet ja hoito kestävät yli puoli vuotta. Tieto syntyvän lapsen poikkeavuudesta muuttaa koko perheen tilanteen. Pitkäaikaissairaan lapsen hoitaminen vaatii vanhemmilta runsaasti aikaa ja energiaa päivittäin. Vanhemmat kaipaavat tukea vanhemmuudessa sekä arkipäiväisessä selviytymisessä. Hoitohenkilökunnan tehtävä on auttaa vanhempia sopeutumaan uuteen tilanteeseen kuuntelemalla, tukemalla ja olemalla läsnä. Esofagusatresia on harvinainen, synnynnäinen rakennepoikkeama ruokatorven alueella. Suomessa syntyy vuosittain 20 lasta, joilla on tämä sairaus. Hoitona käytetään yleisimmin kirurgisia toimenpiteitä, jotka pyritään tekemään mahdollisimman varhaisessa vaiheessa, mutta joskus hoito voidaan toteuttaa vasta vuoden iässä. Projektin tehtävänä oli koota ensitieto-opas esofagusatresiaa sairastavan lapsen vanhemmille. Tavoitteena on antaa sairaiden lasten vanhemmille tiedollista tukea oppaan muodossa. Aihe valikoitui Invalidiliiton toiveista tehdä ensitieto-opas tästä harvinaisesta sairaudesta yhteistyössä Ah-potilaat ry:n kanssa. Oppaassa on tiivistetysti tietoa esofagusatresiasta, sen hoidosta, tutkimuksista sekä arjessa selviytymisestä. Oppaan sisältö muotoutui vanhemmille suunnatun kyselyn ja asiantuntijahaastatteluiden pohjalta. Oppaassa käsitellään kirurgista hoitoa ja sen komplikaatioita. Ruokavaliota ja syömisen harjoittelua käsitellään omassa kappaleessaan, sillä ne kuuluvat olennaisena osana kehittyvän lapsen herkkyyskausiin. Opas antaa vanhemmille eväitä arjessa selviytymiseen ja lapsen sairauden hyväksymiseen. Oppaasta löytyy lisäksi tietoa yhteiskunnan antamasta tuesta, sekä vertaistuesta ja järjestötoiminnasta. Tulevaisuudessa opasta tulisi päivittää tiedon lisääntyessä ja mahdollisesti muuttuessa. Tämä opas käsittelee lähinnä lapsen ensimmäisiä ikävuosia. Oppaan voi myöhemmin lukea osoitteesta www.invalidiliitto.fi.
