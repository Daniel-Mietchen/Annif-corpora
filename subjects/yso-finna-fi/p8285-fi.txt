http://www.yso.fi/onto/yso/p8285 hukkalämpö
hukkalämpö hukkalämpö
Lämpövaraston virtaustekniikkaa ja pienoismallikokeet
Työn tarkoituksena oli tutkia häviöenergioiden hyödyntämismahdollisuuksia Turun ammattikorkeakoulun polttomoottorilaboratoriossa. Työssä keskityttiin erityisesti pakokaasun lämpöenergian talteenottomahdollisuuksiin. Lisäksi tarkasteltiin jäähdytysvesipiirien lämpöenergian hyödyntämismahdollisuuksia ja vaihtovirtageneraattoridynamometrin käytön kannattavuutta. Niin sanotulla sähköisellä dynamometrillä on mahdollista tuottaa sähköä omaan verkkoon. Kaikkiin vaihtoehtoihin liittyi kustannus- ja investoinnin takaisinmaksutarkastelua, jonka pohjalta annettiin suositus potentiaalisemmaksi järjestelmäksi. Työssä kartoitettiin eri lämmöntalteenottomenetelmiä ja niiden etuja ja haittoja. Tämän jälkeen valittiin sopivaksi hyödyntämisvaihtoehdoksi kiinteistön kaukolämmön lämmitys sopivilla häviöenergioilla, jossa uusi laboratorio tulee sijaitsemaan. Työssä mitoitettiin uuden laboratorion vuodessa kertyvät häviöenergiamäärät kolmella eri käyttötuntimäärällä ja suunniteltiin alustava layout-piirros uudesta laboratoriosta. Lämmönsiirtimiä valmistavan Vahterus Oy:n kanssa käytiin neuvotteluja, joiden pohjalta saatiin alustava budjettiehdotelma mahdollisia lämmönsiirtimiä varten. Tämän budjettiehdotelman pohjalta laskettiin takaisinmaksuajat eri käyntiajomäärille. Vaihtovirtageneraattoridynamometrin käytön kannattavuuden tutkimisessa käytiin ABB:n kanssa neuvotteluja, joiden pohjalta saatiin budjettiehdotelma. Tämän jälkeen laskettiin kahdella eri vuosittaisella käyttötuntimäärällä saatavaa sähkötehoa. Lisäksi laskuissa otettiin huomioon kolme eri moottorin kuormitusmäärää ja kolme eri akselitehoa. Tulosten pohjalta laskettiin takaisinmaksuajat eri käyntiajomäärille.  Lämmön hyödyntäminen on kannattavaa, ja takaisinmaksuaika täyttää realistisella käyttötuntimäärällä reunaehdon, joka tässä työssä oli 8-10 vuotta. Vaihtovirtageneraattoridynamometrin käyttö on kannattavaa tietyillä käyttötuntimäärillä, mutta realistisilla vaihtoehdoilla reunaehto ei täyty.
Kulutus ja päästöt puolittuvat hukkalämpöä kierrättämällä
Polystyreenitehtaan energiaselvitys
Lämpövaraston muutostyöt sekä niiden kustannukset
Fortumin lämpöpumpuilla jäteveden hukkalämpö  talteen Suomenojalla Espoossa
Suunnittelutyön kohteena oli Turun Vesiliikelaitoksen omistama, 1920-luvulla rakennettu neljäkerroksinen asuinkerrostalo. Tavoitteena oli selvittää rakennuksen lämpöhäviöt ja käyttöveden mitoitusvirtaama, joiden  perusteella pystyin mitoittamaan kaukolämpösiirtimien tehot sekä kaukolämmöntilausvesivirran ja tekemään kaukolämmön alajakokeskuksen suunnitelman. Näin kiinteistö saa itsenäisen lämmitysjärjestelmän.  Ensin selvitin lähtötiedot ja tutustuin rakennukseen. Rakennuksen ilmanvaihto on pääosin painovoimainen. Lämpöjohtoverkoston vesi sekä lämmin ja kylmä käyttövesi tulevat vielä nykyään Vesiliikelaitoksen tuotantotilan kautta. Lämpöjohtoverkosto sekä suurin osa lämpöpattereista olivat alkuperäisiä. Turku Energialta sain tietää nykyisen kaukolämpöputkiston sijainnin sekä käytettävissä olevan paine-eron. Rakennuksen iästä ja silloisen dokumentoinnin vajavaisuudesta johtuen talon suunnitteluvaiheessa käytettyjä U-arvoja (ent. K-arvo) oli lähes mahdotonta selvittää. Seinän U-arvon laskin rakennusosien lämmönjohtavuuksien mukaan. Lähtötietojen perusteella tein tarvittavat laskelmat. Ilmanvaihdosta muodostuvat lämpöhäviöt laskin painovoimaisen ilmanvaihdon mukaan. Käyttöveden mitoitusvirtaama oli laskettavissa hyvinkin tarkasti, koska kiinteistössä oli suoritettu asuntojen osalta käyttövesi- sekä viemäriputkien saneeraus vuonna 2006. Saneerauksen LVI- suunnitelmista oli hyötyä käyttöveden mitoitusvirtaaman laskennassa. Lopputuloksena sain kaukolämmön mitoitusvesivirtaaman jonka perusteella Turku Energia määrittää kaukolämmön liittymismaksun. Tein myös alustavat kustannusarviot kaukolämmön alajakokeskuksen lisäämisestä kiinteistöön sekä ikkunoiden uusimisesta.
Tiivistelmä: Jäteveden lämmöntalteenotto on Suomessa aiheena melko uusi ja tulevaisuudessa rakentamismääräysten kiristyessä tarvitaan yhä enemmän keinoja energian säästämiseksi. Tämän insinöörityön tavoitteena oli selvittää, minkälaisia järjestelmäratkaisuja on tällä hetkellä saatavilla ja kehitetty ulkomailla ja Suomessa. Lisäksi tavoitteena oli tarkastella jäteveden lämmöntalteenottojärjestelmän soveltuvuutta suureen sairaalakohteeseen. Selvitystyön tuloksena ulkomailta löydettiin kolme erityyppistä järjestelmää, jotka soveltuisivat insinöörityötä varten rajatun kokoluokan kiinteistöihin. Lisäksi ulkomailta löytyy monia järjestelmiä, jotka on kehitetty jäteveden lämmöntalteenottoratkaisuiksi suuriin kunnallisiin viemäriverkostoihin tai suuriin teollisuuslaitoksiin. Suomesta selvitystyön tuloksena ei löytynyt kuin jo vanhentuneita järjestelmäratkaisuja. Insinöörityön tilaajan suurta sairaalakohdetta varten tehtiin laskelmia käyttöveden lämmitykseen liittyen tarkastellen kolmea erityyppistä järjestelmävaihtoehtoa. Vaihtoehdot olivat käyttöveden lämmitys kaukolämmöllä, jäteveden lämmöntalteenotolla ja kaukolämmöllä tai jäteveden lämmöntalteenotolla, lämpöpumpulla ja kaukolämmöllä. Vaihtoehtoja vertailtiin niiden elinkaarikustannusten pohjalta. Tehtyjen laskelmien perusteella saatiin selville, että hankintakustannuksiltaan halvin oli vaihtoehto, jossa lämmitys tapahtuu kaukolämmöllä ja kallein vaihtoehto, jossa mukana lämmityksessä olisi lämpöpumppu. Energiakustannuksiltaan 50 vuoden aikana halvin olisi kuitenkin hankintakustannuksiltaan kallein vaihtoehto. Vaihtoehtojen elinkaarikustannusvertailussa ei huomioitu sitä, että jäteveden lämmöntalteenottojärjestelmä vaatisi mustien ja harmaiden jätevesien erottelun, jolloin hankintakustannukset kasvaisivat ja elinkaarikustannuslaskelmien tulokset muuttuisivat huomattavasti. Tulevaisuudessa myös Suomessa kehitetään melko varmasti järjestelmiä, joilla jäteveden mukana hukkaan menevää lämpöä saadaan käytettyä hyödyksi. Aihe tulee varmasti olemaan esillä tulevaisuudessa uutena energiansäästömahdollisuutena.
Vehnätärkkelyslaitoksen hukkalämmön hyödyntäminen, osa II
Hukkalämpöjen hyödyntäminen palamisilman lämmityksessä Fortumin Joensuun voimalaitoksella
Kaikkien teknisten sovellusten energiatehokkuutta ja vähäpäästöisyyttä kehitetään tällä hetkellä erittäin aggressiivisesti. Tulevaisuuden päästörajat ja polttoaineen hinnan nousu vauhdittavat väistämättä uusia vähäpäästöisiä ja polttoainetaloudellisia innovaatioita. Laivateollisuudessa polttoaineen kulutukseen on kiinnitetty erityistä huomiota, koska vuosittaiset polttoainekustannukset ovat huomattavan suuret ja kaikki pienetkin parannuskeinot voivat tuottaa vuositasolla suuria taloudellisia säästöjä ja myös imagollisia voittoja. Tämä insinöörityö tilattiin STX Finland Oy:n Turun telakan koneistosuunnitteluosastolta, ja sen tarkoituksena oli tutkia pakokaasukattiloiden hukkalämmön muuttamista sähköenergiaksi höyryturbiinin avulla risteilyaluksissa. Työssä pyrittiin selvittämään laivoihin soveltuvien höyryturbiinien valmistajia, kartoittamaan kaikki telakalle aiheutuvat turbiinin asennuksesta koituvat kustannukset sekä ennen kaikkea höyryturbiinin takaisinmaksuaika ja sen vaatima kansipinta-ala. Työ tehtiin ottamalla yhteyttä laite- ja komponenttivalmistajiin ja tutkimalla yritysten Internet-aineistoa. Työn tutkimusosan perusteella voitiin tehdä päätelmiä, jotka on otettava huomioon suunniteltaessa höyryturbiini-generaattoria risteilyalukseen. Telakan kannalta tärkein huomioitava seikka on kustannusten oikein arvioiminen. Varustamoa eniten kiinnostava asia on turbiinin takaisinmaksuaika sekä investoinnin kuolettamisen jälkeen syntyvät säästöt.
Lauhdutuslämmön hyödyntäminen HK Ruokatalon Tampereen tuotantolaitoksella
Passiivitalot lämpiävät hukkalämmöllä
Kaukolämpöä Raaheen 20 vuotta
Absorption käytön kannattavuus ja soveltuvuus jäähdytykseen Outokummun Tornion tehdasalueella
Savukaasua hyödyntävän lämmitysjärjestelmän suunnittelu
Opinnäytetyön tavoitteena on tutkia, mitkä asiat vaikuttavat kattilahallin viilenemisongelmiin Fortumin Joensuun voimalaitoksella, sekä miten turbiinisalissa syntyvä hukkalämpö saadaan siirrettyä paremmin kattilahallin kriittisiin paikkoihin. Myös muita ratkaisuja käydään läpi kattilahallin yleisvaltaiseen lämmitykseen sekä lämmön kontrollointiin kattilahallissa. Joensuun voimalaitoksella keväällä 2010 valmistunut energia-analyysi osoittaa, että kun palamisilmaa lämmitetään hukkalämpöjen avulla, voidaan saada suuria säästöjä polttoainekustannuksissa. Voimalaitoksen kattila tarvitsee paljon palamisilmaa, joka on pyrittävä ottamaan kattilahallin sisältä, ettei lämmittämätöntä ulkoilmaa tarvitsisi ottaa. Tästä johtuen kattilahalli muuttuu alipaineiseksi ja vuosien varrella muutoksia kokenut kattilahalli vuotaa talviaikaan kylmää ilmaa sisään aiheuttaen kattilahallin viilenemisen. Koska laitoksella syntyy paljon hukkalämpöä, on se hyödynnettävä kattilahallin kokonaisvaltaiseen lämmittämiseen. Suuri hukkalämmön tuottaja on turbiini. Opinnäytetyön tuloksena saatiin tietoa siitä, miten laitoksella syntyviä hukkalämpöjä saadaan siirrettyä kattilahalliin paremmin, sekä miten kattilahallin lämpötilaeroja voidaan paremmin kontrolloida. Selvisi myös, että kattilahalli on vuosien varrella tehtyjen muutosten takia rakennusteknisesti eristettävä ja on tehtävä toimenpiteitä, jotta sinne kannattaa siirtää syntyviä hukkalämpöjä.
Hukkalämmön muuttaminen sähköenergiaksi risteilyaluksissa
KTM:n tutkimus hukkalämmön taltioinnista : porareikävaraston hukkalämpö kilpailee öljyn kanssa
Energian talteenottomahdollisuudet polttomoottorilaboratoriossa
Palkittu ja patentoitu biomassakuivuri muuttaa hukkalämmön rahaksi
Tiivistelmä: Polystyreenitehtaan energiaselvitys.
Sähköä ja lämpöä tuottavien kokonaisenergialaitosten käyttövarmuuden parantaminen. Osa 2, Kokeet neste- ja maakaasulla
Dieselkäyttöisten henkilöautojen kehityksen vaikutukset kylmissä olosuhteissa
Hukkalämpö pois harakoilta : Hansaprint lämmittää jatkossa kiinteistönsä omavaraisesti
Tämä insinöörityö on tehty Elomatic Oy:lle. Tämä työ on osa hukkalämmön käyttökohteiden kokonaisselvitystä vehnätärkkelysprosessiin liittyen. Käyttökohteiden selvitystä on myös tehty Tomi Rädyn kirjoittamassa opinnäytetyössä Vehnätärkkelyslaitoksen hukkalämmön hyödyntäminen, osa II. Työn tarkoituksena oli selvittää hukkalämmön hyödyntämisen kannattavuus ja toimivuus vehnätärkkelysprosessin valituissa kohteissa. Tarkasteltavina kohteina olivat vesi/jauhosekoituksen prosessiveden lämmitys ja B/C-tärkkelyslietteen esilämmitys. Lisäksi arvioitiin lämmön hyödyntämistä rakennuksen ja lämpimän käyttöveden lämmityksessä. Työn alkuosassa on esitelty Raisio-prosessi, johon työ pohjautuu yhdessä henkilökohtaisten tiedonantojen kanssa. Lämmön siirtymisen teoriaan tutustumisen jälkeen on esitelty lämmöntalteenottotekniikka ja tarkasteltu tarkemmin hukkalämmön hyödyntämiskohteita. Lämmönvaihtimien kustannukset selvitettiin laitevalmistajilta, kun taas muiden hankintojen hinnat perustuivat arvioihin. Kannattavuuslaskelmien ja ongelmien kartoitusten avulla selvitettiin kehityskelpoisin ratkaisu lämmön hyödyntämiselle. Järkevimmäksi kehityskohteeksi osoittautui vesi/jauhosekoituksen prosessiveden lämmitys. Ratkaisun toiminnalle ei nähty esteitä ja investoinnista saadut säästötkin olivat laskujen perusteella huomattavia. Prosessiveden lämmitykseen ei kuitenkaan tarvittaisi kuin alle puolet tarjolla olevasta hukkalämpötehosta ja tämä mahdollistaisi lopputehon hyödyntämisen myös esimerkiksi käyttöveden lämmityksessä.
Tämä työ on tehty Elomatic Oy:lle. Työ on osa hukkalämmön käyttökohteiden kokonaisselvitystä vehnätärkkelysprosessiin liittyen. Käyttökohteiden selvitystä on myös tehty Petteri Salosen kirjoittamassa opinnäytetyössä Vehnätärkkelyslaitoksen hukkalämmön hyödyntäminen, osa I. Työn tarkoituksena oli tutkia hukkalämmön hyödyntämiskohteiden kannattavuutta ja teknistä toteutusta Raisio-prosessiin perustuvassa vehnätärkkelyslaitoksessa. Tutki-muskohteina olivat CIP-pesussa käytetyn pesuliuoksen lämmitys, A-tärkkelyskuivurin palamisilman esilämmitys ja A-tärkkelyskuivurin antifrost-kennon lämmitys. Työ on tehty Raisio-prosessin prosessikuvauksen ja tekijän saamien henkilökohtaisten tiedonantojen pohjalta. Teknistä toteutusta pohdittaessa pyydettiin laitevalmistajilta tarjoukset prosessikoh-teisiin soveltuvista lämmönvaihtimista. Laitevalmistajien suosittelemista lämmönvaihdintyypeistä valittiin CIP-pesun lämmitykseen levylämmönvaihdin ja palamisilman esilämmitykseen ripaputkipatteri. Kohteiden teknistä toimintavarmuutta tutkittiin määrittelemällä ratkaisujen ongelmakohdat ja niiden vaikutus hankkeen toteuttamiseen. Selvityksen tuloksena on esitetty hukkalämmön käyttökohteiden tekninen ja taloudellinen kannattavuus. Tuloksien perusteella toteutuskelpoisimmaksi vaihtoehdoksi taloudellisen kannattavuutensa ja teknisen käyttövarmuutensa myötä osoittautui A-tärkkelyskuivurin palamisilman esilämmitys. Kuitenkin laitteiston lopullinen hyöty saadaan selville mahdollisesti toteutuneen hankkeen käyttökokemuksien perusteella.
Aluksen lämmitys dieselmoottoreiden hukkateholla
Petäjäskosken vesivoimalaitoksen generaattoreissa ja kannatuslaakereissa muodostuvan hukkalämmön hyötykäyttö
Pikaruokaravintolan energiataseen tarkastelu
Biokasaliuotuksessa liuokseen siirtyvän lämmön hyödyntäminen Talvivaaran kaivoksella
Sähköä ja lämpöä tuottavien kokonaisenergialaitosten käyttövarmuuden parantaminen : kokeet kevyellä polttoöljyllä
Jäteveden hukkalämmön talteenotto säästää energiakustannuksia
Konesalin hukkalämmön hyödyntämismahdollisuudet toimistorakennuksessa
Rankine-prosessin mallinnus keskilämpötila-alueessa
Lämpövaraston käyttö ja hankkeen kannattavuus
Liiketoimintamalli teollisuuden ylijäämälämmön hyödyntämisestä kaukolämpöverkoissa
Sähköä hukkalämmöstä
Varaston lämpötekninen ja kalliomekaaninen tarkastelu
Vesiliikelaitoksen asuntolan kaukolämmön alajakokeskuksen suunnittelu
Design-talon ilmanvuotoluku
Vehnätärkkelyslaitoksen hukkalämmön hyödyntäminen, osa I
Laivan eri järjestelmien hukkalämmön talteenoton ja edelleenkäytön mahdollisuudet
Rakenteiden lämpötekninen laadunvarmistus lämpökuvauksella
Kaukolämmön alkulähteessä riittää rutkasti potkua ; Lämpöä menee harakoille iso annos
Selvitys lämmön talteenotosta Boyfood Oy:n prosessin jätevedestä
Kompostointilaitoksen hukkalämmön talteenotto
Ilmaverhon mitoituksen automatisointi
Tiivistelmä.
Jäteveden lämmöntalteenotto
Sähköntuotanto orgaaniseen kiertoaineeseen perustuvaa pienitehoista voimalaitosprosessia käyttäen
Hukkalämmön hyödyntäminen lämpöpumpulla
ORC-voimalan soveltuvuus hyödyntämään dieselvoimalan hukkalämpöä
Rakennusten energiatehokkuus : määräykset ja ohjeet 2010.
Tässä opinnäytetyössä selvitettiin kahden rakennuskohteen lämpöteknistä toimivuutta rakennusaikaisen lämpökamerakuvauksen avulla. Tutkimus muodostui varsinaisesta lämpökuvauksesta, saatujen tulosten analysoinnista sekä havaittujen lämpötilapoikkeamien syiden ja seurauksen pohdinnasta. Tämän lisäksi työssä suoritettiin laadunvertailua kohteiden eri rakenneratkaisujen lämpöteknisten ominaisuuksien välillä. Kuvaukset painottuivat kohteiden ulkovaipan lämpötalouden ja tiiveyden tarkasteluun. Tutkimuksen pääpaino oli kohteiden ylä- ja alapohjaliitoksissa sekä ikkunarakenteissa. Lämpökuvissa havaitut poikkeamat sijoittuivat lähinnä alapohjaliitoksiin ja ikkunarakenteisiin ja ne aiheutuivat pääasiassa rakennusten ulkovaippojen ilma- tai lämpövuodoista. Rakenteiden laadussa havaittiin hienoisia eroavaisuuksia eri ikkuna- ja sokkelityyppien välillä.   Suoritetun tutkimuksen tarkoituksena oli toimia osana kohteiden laadunvarmistusta. Kummatkin kohteet olivat kuvaushetkellä vielä rakenteilla ja havaittuja vuotokohtia pystyttiin tiivistämään ennen rakennusten valmistumista. Lisäksi tutkimus antoi tilaajalle tietoa eri rakennetyyppien lämpöteknisestä toimivuudesta. Tulevaisuudessa tämä antaa keinot entistä paremmalle rakennevaihtoehtojen vertailulle jo suunnitteluvaiheessa.
