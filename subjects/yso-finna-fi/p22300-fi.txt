http://www.yso.fi/onto/yso/p22300 Hirschsprungin tauti
Hirschsprungin tauti Hirschsprungin tauti
Hirschsprungin tauti : ensitieto-opas vanhemmille
Hirschsprungin tauti on harvinainen synnynnäinen suolistosairaus. Sairaudessa suoliston seinämästä puuttuu ganglio- eli hermosoluja, jotka säätelevät suoliston peristaltiikkaa. Seurauksena suoleen muodostuu toiminnallinen tukos. Hoitamattomana tauti saattaa johtaa suolen tulehtumiseen ja jopa suolen puhkeamiseen. (Palolampi 2002 [Viitattu 25.2.2010].) Pitkäaikaisesti sairaiden lasten vanhemmat tarvitsevat paljon tukea ja tietoa sopeutuakseen lapsen sairauteen. Tiedon anto vanhemmille on keskeistä pitkäaikaissairaan lapsen hoidossa. (Davis 2003, 11,14.) Sen avulla vanhemmat pystyvät ymmärtämään ja jäsentämään lapsen tilannetta sekä omaa rooliaan lapsen hoitamisessa. Tieto auttaa vanhempia suuntautumaan tulevaisuuteen ja se saattaa lievittää pelkoa. (Åstedt-Kurki ym. 2008, 67, 130.) Jokaisen terveydenhuollon ammattilaisen tulisi kiinnittää huomiota vanhempien tukemiseen ja panostaa siihen, sillä vanhempien toiminta on tärkeää hoidon jokaisessa vaiheessa ja keskeistä myös lapsen tulevaisuuden kannalta (Davis 2003, 11,14). Opinnäytetyön tehtävänä oli luoda ensitieto-opas vanhemmille Hirschsprungin taudista. Tavoitteena on lisätä vanhempien ja lapsen muun lähipiirin tietoa sairaudesta ja sen hoidosta. Opinnäytetyön toimeksiantajana on Invalidiliitto. Opas kuuluu Invalidiliiton julkaisemaan Harvinaiset -opassarjaan. Projektin tuloksena syntyneessä ensioppaassa esitellään perustiedot Hirschsprungin taudista, sen oireista ja hoidosta. Oppaaseen kuuluvat myös lyhyet kappaleet, jotka käsittelevät perheen arkea, yhteiskunnalta saatavia tukia ja vertaistukea. Oppaan painosta ja jakelusta huolehtii Invalidiliitto. Jatkossa olisi tarpeen tehdä koko elämänkaaren käsittävä opas sairaudesta, koska Hirschsprungin taudista on edelleen hyvin vähän luotettavaa tietoa saatavissa. Lisäksi tarvittaisiin lisää tutkimuksia Hirschsprungin taudin Suomessa käytössä olevista hoitomuodoista sekä hoidon laadusta ja tuloksista.
Ensiopas Hirschsprungin tautia sairastavan lapsen vanhemmille
