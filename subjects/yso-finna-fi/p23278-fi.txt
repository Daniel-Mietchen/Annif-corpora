http://www.yso.fi/onto/yso/p23278 raskaushepatoosi
raskaushepatoosi raskaushepatoosi raskauskolestaasi intrahepaattinen raskauskolestaasi
Turvallinen lääkehoito raskauden aikana
Tämän opinnäytetyön tavoitteena on tuottaa kätilöopiskelijoilla kattava teoreettinen opus, jonka avulla opiskelijat pystyvät syventämään omaa tietämystään turvallisesta raskausaikaisesta lääkehoidosta.     Opinnäytetyömme sisältää teoriatietoa lääkehoidon eri osa-alueista. Käsittelimme teoriaosiossa raskauden kannalta merkittävimpien perussairauksien ja raskauteen liittyvien ongelmien lääkitystä sekä kipu- ja itsehoitolääkkeitä. Opinnäytetyön projektiosana tuotimme opiskelijoille lääkehoidon matriisin itseopiskelun tueksi. Matriisissa käytimme samaa jaottelua kuin teoriaosassa. Matriisin toimivuuden testasimme eri vaiheessa olevilla kätilöryhmillä.     Noin joka toinen raskaana oleva nainen joutuu turvautumaan johonkin lääkehoitoon raskautensa aikana, ja keskimäärin yksi prosentti synnynnäisistä epämuodostumista johtuu raskauden aikaisesta lääkityksestä. Raskausaikana tarvitaan siis erityistä tarkkuutta ja huolellisuutta lääkehoitoa suunniteltaessa ja toteutettaessa. Kätilön tehtävä raskausajan lääkehoidon toteutuksessa painottuu lähinnä ohjaukseen ja tukemiseen, mutta kätilön toiminnan pohjalla täytyy olla vankka teoreettinen tietämys ja ymmärrys alkaen fysiologista ja farmakologiasta.     Käytimme opinnäytetyössämme lähteinä erilaisia lääketieteellisiä artikkeleita ja julkaisuja. Työn teoreettisena viitekehyksenä toimi Oili Veräjänkorvan tutkimus sairaanhoitajien lääkehoitotaidoista. Tärkeimmäksi lähteeksemme muodostui Lääkelaitoksen tuorein julkaisu Lääkkeet raskauden ja imetyksen aikana, sillä se on tällä hetkellä ainoa saatavilla oleva kokonaisteos, joka käsittelee nimenomaan lääkehoitoa raskauden aikana.     Avainsanat: lääkehoito, turvallisuus, raskausaika.
Uutta apua raskaushepatoosiin
