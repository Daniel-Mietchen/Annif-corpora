http://www.yso.fi/onto/yso/p22179 ribosomit
ribosomit ribosomit
Yksilön geneettinen informaatio on tallennettuna DNA-molekyyleihin. Vaikka saman lajin eri yksilöiden perimät ovatkin hyvin samankaltaiset, esiintyy niiden välillä monilla DNA-alueilla geneettistä vaihtelua. Geneettisen vaihtelun avulla selvitetään esimerkiksi geneettisten tautien esiintymistä. Ribosomaalisen DNA:n ITS-alue on paljon käytetty DNA-alue tutkittaessa sekä lajin sisäisiä että lajien välistä geneettistä vaihtelevuutta sienillä, kasveilla ja eläimillä. PCR-reaktion avulla haluttua DNA-jaksoa voidaan kopioida niin paljon, että sen tutkiminen on mahdollista hyvin pienestäkin alkuperäisen DNA:n määrästä. Opinnäytetyössä selvitettiin eri puolilta Kiinaa kerätyn silkkivyökääpäaineiston ribosomaalisen DNA:n (rDNA) ITS-alueen geneettistä vaihtelevuutta PCR-tekniikalla. Opinnäytetyössä tuotettiin myös eristetty DNA-materiaali silkkivyökääpäaineiston jatkotutkimuksia varten. PCR-reaktiossa kopioitujen silkkivyökääpänäytteiden ITS-alueiden eroja tarkasteltiin vertaamalla niiden kokoja agaroosigeelielektroforeesin avulla. Opinnäytetyö oli toimeksianto Joensuun yliopiston metsätieteellisen tiedekunnan metsäpatologian ja biotekniikan laboratoriolta. Menetelmällisesti opinnäytetyössä yhdistyvät toiminnallisuus ja laadullisuus. Lisäksi työ sisältää myös määrällisiä vaikutteita, joten menetelmällisesti tästä opinnäytetyöstä voi käyttää nimitystä triangulaatio. PCR-tuotteilla ei havaittu eroja silkkivyökääpänäytteiden ribosomaalisen DNA:n ITS-alueella. Eristettyjä DNA-materiaaleja käytetään jatkotutkimuksissa selvitettäessä geneettistä vaihtelua silkkivyökääpäaineiston muilla DNA-alueilla.
Sisärakenteet ja varastomateriaalit
Eri puolilta Kiinaa kerätyn silkkivyökääpä (Trametes versicolor) -aineiston geneettisen vaihtelevuuden tutkiminen PCR-tekniikalla
Ribosomi-DNA - evolutiivisesti kiinnostava geeniperhe
