http://www.yso.fi/onto/yso/p19663 aspartyyliglukosaminuria
aspartyyliglukosaminuria aspartyyliglukosaminuria AGU
Aspartyyliglukosaminidaasi-entsyymin esiasteen puhdistus ja analysointi
Harvinainen - erilainen - samanlainen : "Mä kun menin kotiin, niin tuntu, että huominen ei tule"
Aspartyyliglukosaminurian uusien mutaatioiden karakterisointi
Glykosyyliasparaginaasin eristäminen ja karakterisointi sian maksasta
Harvinainen - erilainen - samanlainen : "mä kun menin kotiin, niin tuntu, että huominen ei tule"
Harvinaista sairautta sairastavan lapsen vanhempien kokemuksia on tarkasteltu vain vähän hoitotyön ja hoitotieteen näkökulmasta. Tässä työssä harvinaisella sairaudella käsitetään aspartyyliglukosaminuriaa eli Agu-tautia. Tässä kvalitatiivisessa opinnäytetyössä kuvataan harvinaista sairautta sairastavan lapsen vanhempien asiantuntijuuden kuulemista ja huomioon ottamista perheen lasta koskevassa sosiaali- ja terveydenhuollon päätöksenteossa. Opinnäytetyön tehtävänä oli selvittää, miten haastatellut Agu-lapsen vanhemmat ovat kokeneet kuulluksi tulemisensa ja asiantuntijuutensa huomioimisen. Tehtävänä oli selvittää myös miten haastatellut asiantuntijat ovat oman työnsä kautta kokeneet tämän vanhempien kuulluksi tulemisen ja asiantuntijuuden huomioimisen. Työni keskeiset käsitteet perhekeskeisyys ja perheen äänen kuuleminen, perheen asiantuntijuus, vuorovaikutus, Agu-tauti sekä harvinaisuus liittyivät harvinaista sairautta sairastavan lapsen vanhempien asiantuntijuuden kuulemisen ja huomioon ottamisen tarkasteluun. Teoreettiseksi viitekehykseksi valitsin ekokulttuurisen teorian (Paula Määttä), jossa perhe nähdään aktiivisena subjektina eikä passiivisena toiminnan objektina. Keskeisinä aineistonkeruun ja - käsittelyn menetelminä käytin teemahaastattelua ja sisällönanalyysiä. Vanhemmilla on tarve kehittyä asiantuntijoiksi, jotta he tulevat kuulluiksi ja huomioon otetuiksi sosiaali- ja terveydenhuollon palvelujen asiakkuuksissa, koska Agu-tautia ei tunneta. Vanhempien kokemukset ovat hyvin vaihtelevia ja moninaisia. Agu-lapsen yhteistyöverkostojen toimivuus ja verkoston työntekijöiden tunteminen auttaa vanhempia jaksamaan perheen arjessa. Asiantuntijat nä-kevät kohtaamiskokemusten ja asiantuntijuuden huomioimisen toteutumisen suuren merkityksen Agu-lapsen vanhemmille perheen arjessa, mutta myös sen epätasalaatuisuuden sosiaali- ja terveydenhuollon palvelujärjestelmissä.  Vanhemmat kehittyvät asiantuntijoiksi, jotta he tulevat kuulluiksi ja huomioon otetuiksi sosiaali- ja terveydenhuollon palvelujen asiakkuuksissa. Valistustyö auttaa työntekijöitä ymmärtämään Agu-lapsen ja hänen vanhempiensa elämäntilanteita ja tuen sekä avun tarpeita. Työntekijän ajanpuute vähentää perheen äänen kuulemista kohtaamistilanteissa. Harvinaista sairautta sairastavien yksilöiden ja perheiden tilanteita tulisi tutkia enemmän, ja myös hoitotyön viitekehyksessä.
