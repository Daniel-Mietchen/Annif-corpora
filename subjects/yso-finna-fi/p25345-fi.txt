http://www.yso.fi/onto/yso/p25345 psykofyysinen fysioterapia
psykofyysinen fysioterapia psykofyysinen fysioterapia
Tein kehittämistehtävän tukemaan työtäni Tähtikuntoutuksessa ja saadakseni uusia ideoita MS-kuntoutujan fysioterapiaan psykofyysisen fysioterapian näkökulmasta. Tavoitteeni oli kehitystehtävää tehdessäni kehittyä ammatillisesti ja saada työn myötä lisää tietoa ja työkaluja fysioterapian toteutukseen MS-kuntoutujilla. Pyrin myös vahvistavaan kokonaisvaltaisen kuntoutuksen näkökulmaa ja perustelemaan kuntoutujilleni uskottavasti että neurologiseen fysioterapiaan voi yhdistää psykofyysisen fysioterapian elementtejä. Työssäni esittelen aluksi MS-tautia sekä sairauteen liittyviä kognitiivisia ja psykiatrisia oireita. Kerron MS-kuntoutujien tämän hetkisestä kuntoutuksesta fysioterapiaa painottaen ja pyrin perustelemaan kattavasti miksi psykofyysisen fysioterapian harjoitteet olisivat hyvä lisä kuntoutuksessa. Työn käytännön osuudessa esittelen kolmen case-tapauksen avulla kuinka olen saanut otettua käyttöön psykofyysisen fysioterapian menetelmiä heidän kanssaan. Sitä ennen kerron myös teoriaa harjoitteista nousseista teemoista eli hengityksestä ja äänenkäytöstä, kosketuksesta sekä kehontietoisuudesta ja kokemuksellisesta oppimisesta. Kerron kokemuksestani, miltä minusta ohjaajana nämä harjoitteet ovat tuntuneet ja olen haastatellut asiakkaita millainen heidän kokemuksensa harjoitteista on ollut ja miltä harjoitteet ovat kehossa tuntuneet. Työn perusteella voin todeta että psykofyysisen fysioterapian harjoitteet sopivat hyvin MS-kuntoutujille ja niiden avulla voi tuottaa asiakkaalle rentoutumisen hetkiä ja kokemusta siitä että hän on asiantuntija omasta kehostaan. Yleisesti MS-kuntoutujat kokivat psykofyysisen fysioterapian harjoitteet mukavina, joskin hieman erilaisina ja outoina. Harjoitteiden avulla he huomasivat kehostaan asioita, joihin eivät normaalisti kiinnitä huomiota ja myös fysioterapeuttina löysin uusia asioita, mihin harjoittelua voisi suunnata, sekä kuntoutujien voimavaroja, joihin en ole aiemmin kiinnittänyt huomiota.
Tämän kehittämistehtävän tavoitteena oli tuoda psykofyysistä näkökulmaa terveyskeskuksen fysioterapiaryhmään. Tarkoituksena oli syksyn aikana ohjata fysioterapian LHT-ryhmälle muun harjoittelun ohella kehotietoisuutta ja rentoutumisharjoituksia ja koota ryhmäläisten kokemuksia harjoitteista. Ryhmä kokoontui syksyn 2013 ajan mutta työssäni huomioin kymmenen kokoontumiskertaa, joilta keräsin aineistoa. Ryhmään osallistui kuusi naista, joilla kaikilla oli tuki- ja liikuntaelinvaivoja. Palautetta kokosin ryhmäläisten antaman suullisen palautteen perusteella, kirjaten ylös kokemuksia. Kirjasin ylös myös omia havaintojani ja kokemuksiani ryhmän ohjauksesta ja käytän niitäkin hyödyksi työssäni.  Ryhmään osallistujat ottivat kehotietoisuus- ja rentoutusharjoitteet innokkaasti vastaan ja kokivat ne itselleen sopiviksi. Syksyn myötä toteutus eli ja ryhmästä muodostui kokonaisuudessaan kehotietoisuus- ja rentoutusryhmä. Osallistujilta saamani palautteen perusteella he pystyivät hyödyntämään harjoituksia myös arkielämässään. Kehitystehtävästäni saamani kokemuksen perusteella uskon, että psykofyysinen näkökulma kuuluu myös terveyskeskusmaailmaan ja kehotietoisuusharjoituksia voidaan hyödyntää monenlaisten asiakkaiden kanssa työskennellessä.
Psykofyysinen fysioterapia Päivin fysioTerapiassa
Oma muutos : oma ammatillinen kehittyminen
Anoreksiapotilaan fysioterapia : Tietopaketti Kuopion yliopistollisen sairaalan fysiatrian osastolla toi-miville fysioterapeuteille
Liikkeen laatu ilmiönä fysioterapiassa
Paniikkihäiriö, moniuloitteinen ongelma, monipuolinen kuntoutus : psykofyysisen fysioterapian mahdollisuudet osana paniikkihäiriökuntoutusta
Stressin vaikutukset ihmiseen - psykofyysisiä stressinhoitomenetelmiä
SomeBody® lukkojen avaajana
Basic Body Awareness -terapia ja sen käyttö psykiatristen potilaiden fysioterapiassa : Kirjallisuuskatsaus
Tunne, liike, keho ja mieli terapeuttisessa liikkeessä : erityisoppilaiden ja kahden fysioterapeutin kokemuksia psykofyysisen fysioterapian ja tanssi-liiketerapian harjoituksista
Sukellus sisimpään : psykofyysinen kehotietoisuusharjoittelu vedessä
Masennusoireiden ja terveyspalvelujen käytön välinen yhteys : FIN-D2D-väestötutkimus
"Hetkessä ja itsessä olo on helpompaa" : kroonisten kipupotilaiden kokemuksia Basic Body Awareness -terapiasta
Psykofyysinen näkökulma terveyskeskuksen fysioterapiaryhmässä
Psykofyysisen fysioterapian mahdollisuudet painon hallinnassa ja kehonkuvan eheyttämisessä lihavilla naisilla
Liike on keskeinen käsite fysioterapiassa ja liikkumiseen liittyvät ongelmat  fysioterapeutin työn ydintä. Fysioterapiassa liikettä analysoidaan usein tarkastelemalla liikettä   eri näkökulmista tai analysoimalla osia liikkeestä. Liikkeen laatu osana liikkeen analysointia pyrkii kuvaamaan sitä, miten henkilö liikkuu, liikkumisen laadullisia element-   tejä. Liikkeen laadullinen analysointi antaa tietoa henkilön tavoista käyttää kehoaan,   liikkeeseen vaikuttavista psyykkisistä tekijöistä ja henkilön suhteesta omaan liikkumi-   seensa ja maailmaan. Liikkeen laadun käsitteen määrittelystä ei fysioterapian piirissä   vallitse yhteisymmärrystä. Liikkeen laadun käsite ymmärretään fysioterapiassa toisaalta   laajana, monista eri elementeistä koostuvana käsitteenä ja toisaalta muita käsitteitä al leen kokoavana sateenvarjomaisena ilmiönä.      Kehittämistehtävän tarkoituksena on kirkastaa liikkeen laadun käsitettä fysioterapiassa.   Fysioterapian piirissä liikkeen laatu ymmärretään synteesiksi, ihmisen kokonaisvaltaista   liikkumista kuvaavaksi vaikutelmaksi. Toisaalta liikkeen laatu ymmärretään erilaisiksi   prosesseiksi, jotka kuvaavat ihmisen suhdetta itseensä, maailmaan ja ympäristöön ja   luovat yhteyksiä kehon eri osien välille. Liikkeen laatu liitetään kehotietoisuuden käsitteeseen, liikkumisen tapojen tiedostaminen nähdään osana ihmisen tietoisuutta itsestään.   Liikkeen laatua tarkastellessa keskeisiä havainnoin kohteita ovat muun muassa kehon   kokonaisvaltainen liikkumisen koordinaatio, suhde alustaan, painovoimaan ja tilaan,   liikkeen erottelukyky ja kyky säädellä liikettä.
Ahdistuneisuuden kanssa elävien nuorten kokemuksia psykofyysisen fysioterapian vaikutuksista arjen toimintakykyyn
Fysioterapian avulla voidaan edistää erilaisista psyykkisistä oireista kärsivien potilaiden toimintakykyä. Kohtaan fysioterapeutin työssäni potilaita, joilla on kipuja, jännitystiloja sekä uupumus- ja stressioireita. Fysioterapiassa yhtenä menetelmänä kyseisiin oireisiin voidaan käyttää rentoutumista. Tämän kehittämistehtävän tarkoituksena oli perehtyä rentoutumiseen ilmiönä kokemuksellisen oppimisen viitekehyksessä sekä pohtia rentoutumisen merkitystä osana ihmisen psykofyysistä hyvinvointia. Kehittämistehtävän tavoitteena oli hyödyntää oppimaani käytännön työssäni fysioterapeuttina psykiatrian kentällä ja kehittyä ammatillisesti psykofyysisen fysioterapian toteuttajana. Kehittämistehtävän johtopäätöksinä todettiin rentoutumisen käsitteen olevan laaja ja monesta eri näkökulmasta lähestyttävä ilmiö, jota on vaikea määritellä yksiselitteisesti. Rentouden todettiin olevan luonnollinen taito ja subjektiivinen sekä vaihteleva tajunnantila, joka voidaan saavuttaa monin eri tavoin ja moniin eri tarpeisiin. Rentoutumisen taidon todettiin lisäävän ihmisen voimavaroja ja elämänlaatua. Tehtävässä todettiin rentoutumisen taidon voivan joskus myös unohtua, jolloin sen voi uudelleenoppia. Kokemuksellisuus havaittiin keskeiseksi ja merkittäväksi asiaksi rentoutumisen harjoittelussa ja oppimisessa. Kehittämistehtävässä todettiin rentoutumista pidettävän lähestymistavasta huolimatta kokonaisvaltaisena elimistön toiminnan rauhoittamisena, jonka vaikutukset kohdistuvat koko psykofyysiseen ihmiseen; mieleen ja kehoon. Kehittämistehtävän myötä olen kehittynyt psykofyysisen fysioterapian toteuttajana, ja voin hyödyntää oppimaani suoraan käytännön työssäni fysioterapeuttina. Kehittämistehtävän myötä olen oppinut reflektoimaan paremmin omaa rooliani ohjaajana rentoutumisen oppimisprosessissa sekä arvioimaan muita merkittäviä elementtejä, jotka ovat läsnä rentoutumisen harjoittelussa ja oppimisessa. Olen oppinut kehittämistehtävän myötä arvioimaan paremmin ja yksilöllisemmin eri rentoutumismenetelmien soveltuvuutta potilaille sekä saanut omien kokemuksieni tueksi teoreettista tietoa rentoutumisesta, mikä tukee käytännön työtäni. Omakohtaisen harjoittelun myötä itsetuntemukseni on lisääntynyt ja olen sisäistänyt, että oma henkilökohtainen kokemus ohjattavasta harjoituksesta on edellytys myös toisen ihmisen onnistuneelle ohjaukselle.
Kehonkuvaharjoitteet psykiatriselle potilaille : kyselytutkimus psykiatristen potilaiden kanssa työskenteleville fysioterapeuteille
Opiskelumateriaalia ruumiintuntemusharjoitteista fysioterapiaopiskelijoille : psykofyysisen fysioterapian näkökulmasta
Basic Body Awareness Therapy –menetelmä ja sen vaikutukset psykofyysisessä fysioterapiassa
"...Paha mennä pois kodista ja kodissa paha olla..." : psykofyysisen fysioterapian toteutuminen fysioterapeuttien kuvaamana
”MIELEN JA KEHON HARMONIAA” : Masennuspotilaiden kehotietoisuuskokemuksia psykofyysisestä fysioterapiasta
Traumaperäinen stressihäiriö ja krooninen kipu : Fysioterapia kidutuksen uhriksi joutuneen kuntoutuksessa
Työskennellessäni fysioterapeuttina keskussairaalan eri yksiköissä olen huomannut, että hoidollinen ja fysioterapeuttinen lähestymistapa vaihtelee. Toisilla erikoisaloilla potilaan/asiakkaan kohtaaminen keskittyy lähes pelkästään toimenpiteen tai sairauden ympärille, joillakin erikoisaloilla ihmisen tilanne nähdään laajemmin fyysisenä, psyykkisenä ja ympäristöön vaikuttavana asiana. Esim. krooniset kipupotilaat on tärkeä kohdata laaja-alaisesti. Psykofyysisessä fysioterapiassa ihmistä lähestytään kokonaisvaltaisesti riippumatta siitä, millaisia ongelmia hänellä on. Yksi psykofyysisen fysioterapian menetelmä on Basic Body Awareness Therapy (BBAT), jonka terapeutiksi opiskelen tällä hetkellä. Opiskeluihin liittyvän yksilöterapiaharjoittelun suoritin kipupoliklinikalla. Harjoittelusta tein myös tämän kehittämistehtävän: selvitin kolmen kroonisen kipupotilaan kokemuksia BBAT:sta. Kolmen kuukauden terapian jälkeen kaikilla asiakkailla oli havaittavissa muutoksia kehon käytössä. Eri asennoissa suoritettavien liikkeiden laatu muuttui hallitummaksi, istuma- ja seisoma-asennon hallinta sekä liikkuminen tulivat varmemmiksi. Liikkuvuus lisääntyi ja paino putosi. Rauhoittumis- ja keskittymiskyvyn lisääntyminen vähensi jännitystä ja ahdistusta. He löysivät keinoja hallita kipua tai epämiellyttävää tilannetta. Asiakkaat suorittivat päivittäisiä toimia enemmän tietoisina. He suhtautuivat lempeämmin itseensä ja kokivat varmuuden ja aktiivisuuden lisääntyneen. Terapian jälkeen asiakkaat tiedostivat hengityksensä paremmin, sovelsivat sitä rentous- ja kivunhallintakeinona sekä käyttivät ääntään rohkeammin. Asiakkaat tulivat terapiaan motivoituneina, olivat sitoutuneita, mikä todennäköisesti vaikutti tuloksiin. Heidän taustansa olivat erilaisia, kokemukset yksilöllisiä ja eteneminen vaihtelevaa. Kaikki toivoivat terapian jatkuvan yksilö- tai ryhmämuotoisena. Jatkotutkimuksena olisi mielenkiintoista selvittää, jatkoivatko he oppimiaan harjoitteita omatoimisesti. Selvittämisen arvoista olisi myös se, miten BBAT on pidemmän ajan kuluessa ollut mukana heidän elämässään. Asiakastapaamisten aikana huomasin terapeutiksi kasvamisen haasteet ja antoisuuden. Omakohtaisen läsnäolon oppimisen taidon lisäksi sain varmuutta ja lisäinnostusta soveltaa psykofyysisen fysioterapian periaatteita työssäni. Toivon informaation psykofyysisen fysioterapian mahdollisuuksista lisääntyvän keskussairaalassamme.  Uskon, että somaattisellakin puolella erilaiset potilasryhmät voisivat hyötyä monipuolisemmasta fysioterapiasta.
Kehittämistehtävä tarkastelee psykofyysistä fysioterapiaa markkinoivan esitteen laatimista kuntoutuslaitoksen jo olemassa oleville sekä myös uusille asiakkaille. Asiasisältö ottaa huomioon nykypäivän viestinnän elementtejä sosiaali- ja terveysalalla niin asiakkaan kuin työntekijänkin näkökulmista. Kehittämistehtävää avaa ja konkretisoi benchmarking-käsitettä eli tapaa hyödyntää vertaistoimijan jo hankittua osaamista ja hyviä menettelytapoja.
Asiantuntijuus ja ammatillinen identiteetti psykofyysistä fysioterapiaa toteuttavien fysioterapeuttien kokemuksena
"Tunne - liike - keho ja mieli" oli kuuden tunnin jakso, joka toteutettiin terapeuttiselle tanssiryhmälle. Jakson aikana esiteltiin ryhmäläisille tanssi-liiketerapian sekä psykofyysisen fysioterapian harjoituksia. Harjoitusten hyödyntäminen terapeuttisessa tanssiryhmässä oli myös kehittämistehtävän tarkoitus. Ryhmä koostui 13-15-vuotiaista erityisoppilaista, joilla oli kommunikaation, vuorovaikutuksen, kehonhallinnan pulmaa. Ryhmä oli toiminut tällä kokoonpanolla jo yli vuoden ajan. Kuuden kerran jakso toteutettiin elo-lokakuussa 2012 yhden tunnin ajan kerrallaan. Ryhmää ohjasivat kahden eri erityiskoulun fysioterapeutit, jotka tulevat jatkossa työskentelemään yhdessä, uudessa erityiskoulussa. Kehittämistehtävän tavoitteena oli havainnoida kyseisen ryhmän toimintaa, kollegiaalista yhteistyötä ja omaa työotetta kahden eri erityiskoulun yhdistymisprosessin aikana. Nuorille tehdyssä kyselyssä heitä miellyttivät eniten tunnit, joissa oli välineenä iso huivi ja jota liikuteltiin liikkeen lomassa. Mieleistä olivat myös kuvakortti, tunne ja liike sekä rentousteema. Kehokuvapiirrokseen, johon täydennettiin omia kokemuksia joka kerta, tuotettiin eniten myönteisiä, puolet neutraaleja ja viidesosa kielteisiä ilmaisuja. Kollegiaalinen yhteistyö koettiin poikkeuksetta opettavaksi ja hyödylliseksi.       Kehittämistehtävän tavoitteen ja tarkoituksen arviointi ja pohdinta osoittivat, kuinka tanssi-liiketerapian ja psykofyysisen fysioterapian harjoitusten hyödyntäminen ryhmässä oli luontevaa, kunhan ohjaaja itse koki liikkeen yhdistävän kehoa ja mieltä sekä antoi tunteiden näkyä toiminnassaan. Samaa voi havainnoida työyhteisön muutosprosessissa, joka nostatti voimakaita tunteita ja näkyy työssä. TLT:n ja psyfyn harjoitusten ja niiden havainnoinnin avulla löysin hyväksyvää, ymmärtävää ja kehittävääkin työotetta niin omien nuorten kohtaamisessa kuin myös työyhteisön parissa.
"On helpompi hengittää" : Sovellettujen psykofyysisten harjoitteiden vaikutuksia yksilön fyysiseen toimintakykyyn ja stressinhallintaan
Kehittämistehtäväni tavoitteena oli perehtyä ahdistukseen ja sen kehollisiin vaikutusmekanismeihin teoriatiedon avulla. Kehittämistyön tarkoituksena on koota aineisto, joka selventää ahdistukseen liittyviä rakenteita ja helpottaa ahdistuksen kehollisten vaikutusten ymmärtämistä sekä niistä puhumista potilaiden kanssa. Tutkimuksiin ja teoriatietoon tutustumalla tarkoitus oli myös löytää tietoa erilaisten menetelmien vaikuttavuudesta ja käyttömahdollisuuksista ahdistuspotilaiden fysioterapiassa.     Teoriatietoa ahdistuneisuudesta, ahdistuneisuushäiriöistä ja niihin liittyvistä fysiologisista, biologisista, psyykkisistä ja kehollisista vaikutuksista löytyi paljon. Kerätyn aineiston mukaan ahdistuksentunne on pelkoa ilman todellista ulkoista vaaraa. Tyypillistä sille on, että tunnetilaan liittyy tiedostettu tai tiedostamaton huoli nykyhetkeen tai tulevaisuuteen liittyvässä asiassa. Ahdistuneisuushäiriöstä puhutaan silloin kun ahdistuneisuus on voimakasta, pitkäkestoista ja rajoittaa yksilön toimintakykyä psyykkisesti ja sosiaalisesti.    Aineiston mukaan ahdistuneisuus näkyy kehossa asennon, liikkumisen ja hengityksen muuttumisena ja erilaisina jännitystiloina. Ahdistuksen hallintaan voidaan lääkehoidon ohella käyttää myös lääkkeettömiä keinoja, kuten erilaisia rentoutus- ja hengitysharjoitteita. Näistä löytyy myös tutkittua tietoa.
Fysioterapeutin käsikirja
Ahdistaako?
Mieli ja keho käsi kädessä : Sovellettu psykofyysinen fysioterapia syömishäiriöistä toipumisessa
Tiivistelmä: Paniikkihäiriö, moniuloitteinen ongelma, monipuolinen kuntoutus : psykofyysisen fysioterapian mahdollisuudet osana paniikkihäiriökuntoutusta. Paniikkihäiriö on on mielenterveyden häiriö, joka luokitellaan ahdistuneisuushäiriöiden muodoksi. Suomessa sen esiintyvyys on arvioiden pohjalta noin 1% väestöstä. Paniikkihäiriölle tyypillistä ovat toistuvat, voimakkaat ahdistuneisuus- ja paniikkikohtaukset, joihin liittyy sekä fyysisiä että psyykkisiä oireita. Kohtaukset voivat olla spontaaneja, tilannesidonnaisia tai tilanteen altistamia. Paniikkihäirön taustalla on niin biologisia, psykologisia kuin sosiaalisia tekijöitä. Se puhkeaa tavallisesti nuoruusaikuisuudessa. Kohtausta leimaavien fyysisten oireiden takia, paniikkipotilas hakeutuu usein perusterveydenhuollon piiriin. Häiriön tunnistamisessa ja oikeanlaisessa hoidossa on vielä ongelmia perusterveydenhuollon parissa. Paniikkihäiröstä toipuu noin kolmasosa sairastuneista, mutta uusiutuminen on yleistä. Noin 40–50 prosentille jää jossain määrin jäännösoireitaoireiden ievenemisestä huolimatta. Sairastuneista noin 20 % jää vaikeasti kroonisesti sairaiksi. Paniikkihäiriötä hoidetaan lääkityksellä sekä psykoterapialla. Paniikkihäiriön kuntoutukseen voidaan käyttää myös fysioterapiaa. Kuntoutus onkin tehokkainta silloin, kun paniikkihäiriöpotilasta autetaan mahdollisimman monipuolisesti. Psykofyysinen fysioterapia on fysioterapian erikoisala, jonka tavoitteena on ihmisen liikkumis- ja toimintakykyn sekä voimavarojen vahvistaminen kokonaisvaltaisesti. Paniikkihäiriön kuntoutuksessa käytettäviä fysioterapiamenetelmiä ovat rentoutusharjoitukset, liikunta, hengitysharjoitukset, kehotietoisuus- ja tietoinen läsnäolo-terapiat sekä hoitova kosketus.
Joogan asanaharjoituksen terapeuttiset vaikutukset ja hyödynnettävyys psykofyysisessä fysioterapiassa
Nuorten fysioterapeuttinen tutkiminen psykiatrisessa erikoissairaanhoidossa
Syömishäiriökuntoutujien hoitopolku : Peruskouluikäisten psykofyysinen fysioterapia Tampereen kaupungilla
”Olen tietoisempi kehostani” : Psykofyysisten fysioterapiaharjoitteiden vaikutukset mielenterveyskuntoutujien psyykkisiin ja fyysisiin voimavaroihin
Systemaattinen kirjallisuuskatsaus psykofyysisestä fysioterapiasta kroonisen kivun hoidossa
Tietoisesti kehossa kehoa kuunnellen : Kehotietoisuusharjoitteita psykofyysisestä fysioterapiasta kiinnostuneille fysioterapeuteille ja fysioterapeuttiopiskelijoille.
MS-kuntoutujan tukeminen psykofyysisen fysioterapian keinoin : -psykofyysisen ja neurologisen fysioterapian yhteyttä etsimässä
Entistä vahvempi : Loukkaantuneiden urheilijoiden kokemuksia psykofyysisestä fysioterapiasta
"Keho on se, mikä on ihmisen ympärillä" : kokemuksia kehonkuvapiirroksen käytöstä ylipainoisten nuorten ryhmässä
Rentoutuminen : hyvinvointia ja tasapainoa elämään kokemuksellisuuden kautta
Psykofyysinen fysioterapia aikuisten työuupumus-kuntoutuskursseilla Kaisankodissa : suorittamisesta hellittämiseen
Kehotietoisuusharjoituksia Basal kroppskännedom -menetelmällä
Traumanjälkeinen stressihäiriö ja psykofyysinen fysioterapia
Yhdessä, kotona ja kehollisuudessa : psykofyysinen fysioterapia omaishoidossa
Hengitän ja tunnen kehoni : Luova liike psykofyysisessä fysioterapiassa
Keho kumppaniksi ihmetellen, kokien ja oppien : ahdistuksen säätely psykofyysisessä fysioterapiassa
Tämä kehittämistehtävä johdattaa lukijansa kehotietoisuusharjoitusten pariin Basal kroppskännedom (BK) menetelmällä. BK menetelmä on yksi psykofyysisen fysioterapian menetelmistä ja sen on kehittänyt ruotsalainen fysioterapeutti Gertrud Roxendal. Tutkimusten mukaan BK menetelmä on todettu vaikuttavaksi ainakin ahdistuksen, masennuksen ja skitsofrenian hoidossa. Hyviä hoitotuloksia on saatu myös syömishäiriöiden ja kroonisen kivun hoidossa. BK harjoittelun avulla pyritään saamaan kaikki ihmisen terveyttä edistävät voimavarat käyttöön opettelemalla kuuntelemaan ja ymmärtämään kehon kertomia viestejä. BK harjoittelussa etsitään luonnollista tapaa liikkua ja hengittää sekä olla tietoisesti läsnä. BK harjoittelussa tehdään erilaisia kehotietoisuutta lisääviä harjoituksia makuulla, istuen, seisten ja kävellen. Harjoitukset sisältävät myös äänenkäyttö- ja pariharjoituksia sekä hierontaa. BK harjoitukset ovat yksinkertaisia toteuttaa eikä niiden tekemiseen tarvita erityisiä välineitä. Tämän kehittämistehtävän tarkoituksena oli tuottaa fysioterapeuttien käyttöön helposti toteutettavia kehotietoisuusharjoitteita. Kehittämistehtävän tavoitteena oli lisätä fysioterapeuttien tietämystä Basal kroppskännedom menetelmästä, joka on näyttöön perustuva fysioterapian menetelmä. Lisäksi tavoitteena oli syventää omaa tietämystäni kehotietoisuusharjoittelusta niin, että pystyn ohjaamaan harjoitteita asiakkailleni.
Tässä kehittämistyössä tavoitteemme on hahmottaa epätasapainoisen hengityksen laajat taustatekijät ja vaikutukset oireineen kehomieleen. Lisäksi olemme kartoittaneet  keinoja joilla edetä kohti tasapainoisempaa hengitystä kokemuksellisen oppimisen ollessa keskeisessä asemassa. Tarkoituksemme on kehittää ammatillista osaamistamme ja herättää myös moniammatillista kiinnostusta arvioida laajemmin potilaan hengitystä osana kokonaisvaltaista kuntoutusta.
Minä itse! : Opas fysioterapian keinoista 3–5-vuotiaan somaattisesti pitkäaikaissairaan lapsen ruumiinkuvan eheyttämiseksi
Tehostetun fysioterapian vaikutus 7-vuotiaan motorisesti ongelmaisen lapsen kehonhahmotukseen ja päivittäisiin toimintoihin
Olen työskennellyt pitkään kuntoutuslaitoksessa, jossa kuntoutujien diagnoosit ja vaivat vaihtelevat suuresti. Heillä voi olla masennusta, kroonista kipua, konversio tai neurologinen sairaus. Olen työskennellyt pisimpään neurologisten kuntoutujien parissa mutta krooniset kipu- ja konversiokuntoutujat olivat minulle uusi maailma siirtyessäni nykyiseen työpaikkaani. Tunsin, etteivät minun fysioterapeuttiset keinoni riittäneet. Toteutin terapian, mutta en ollut itse tyytyväinen tulokseen, jotain puuttui. Kollegani suositteli psykofyysisen fysioterapian erikoistumisopintoja, jotka voisivat antaa uuden näkökulman.      Kehittämistehtävän tarkoitus on kuvata omaa ammatillista kehittymistäni: miten rohkenisin ottaa käyttöön psykofyysisen lähestymistavan, toteuttaa fysioterapiaa omassa työssäni sekä yksilö- että ryhmätapaamisissani. Kehittämistehtävän tavoite on lisätä omaa tietämystäni psykofyysisestä fysioterapiasta ja lisätä omaa kehontuntemustani sekä tuoda esille psykofyysisen fysioterapian lähestymistapa omassa moniammatillisessa tiimissäni. Tähän tavoitteeseen pääsemiseksi teen lähiopetuspäivillä esiin tulleita kehontietoisuusharjoituksia, joiden kokemuksia kirjaan reflektiopäiväkirjaan. Näiden lisäksi pohdin omia ihmis- ja oppimiskäsityksiäni ja peilaan niitä teoria tietoon. Lisäksi kirjaan havaitsemiani muutoksia omassa työskentelyssäni reflektiopäiväkirjaan.    Omien kehontietoisuusharjoitusten myötä oma kehontietoisuuteni lisääntyi huomattavasti. Oli mielenkiintoista havaita miten tunteet tuntuvat kehossa ja miten paljon hengitys muuttuu tunteiden mukaan. Psykofyysisen fysioterapian lähestymistapaa otin pikku hiljaa käyttöön terapiatilanteissa. Aluksi havainnoin kuntoutujien asentoa ja toimintaa, lisäsin haastatteluuni avoimia ja ratkaisukeskeisiä kysymyksiä edeten kehontietoisuusharjoituksiin.
Terveystiedon oppituntien pitäminen on osa työnkuvaani toimiessani fysioterapeuttina kouluterveydenhuollossa Riihimäen yläkouluilla. Suurin osa oppitunneista käsittelee jossain muodossa rentoutumista ja rauhoittumista. Toimin oppitunneilla oman alani asiantuntijana, mutta myös opettajana opettamssa rentoutumisen taitoa. Yläkoulun kuntouttava luokka on uutta ja nyt toista vuotta toiminnassa. Kuntouttavan luokan kaikilla oppilailla on suuria vaikeuksia selviytyä koulunkäynnistään ja he tarvitsevat monipuolista erityistukea. Oppilailla on erilaisia mielenterveyden häiriöitä, pelkoja, elämän kriisejä ja yleistä syrjään vetäytymistä, jotka voivat aiheuttaa tarpeen kuntouttavalle luokalle sijoittamisen.  Tämän kehittämistehtävän tavoitteena oli kehittää terveystiedon opetukseni sisältöä rentoutumisesta kuntouttavalle luokalle. Tarkoitus oli suunnitella ja toteuttaa neljä terveystiedon oppituntia, jotka sisältävät erilaisia rentoutumis-, liike- ja hengityharjoituksia. Palautetta tunneista kerättiin luokanopettajalta, psykiatriselta sairaanhoitajalta sekä oppilailta. Oppitunnit pidettiin huhti- ja toukokuussa 2012. Kehittämistehtävässäni halusin syventää tietämystäni murrosikäisistä nuorista, heidän psyykkisestä kehityksestä ja kokemusmaailmasta. Etsin tietoa kokemuksellisesta oppimista, mikä on yhteistä niin terveystiedon opettamisessa, psykofyysisessa fysioterapiassa kuin rentoutumisen opettamisessakin. Työssäni avaan myös terveysteidon opettamisen ydinkohtia.  Oppilaiden palautteista ilmeni, että heidän oli vaikea kuvata sanoin tuntemuksiaan ja kokemuksiaan. Oppilaat saivat kokemuksia itsestään kehollisina aistimuksina ja mielen rauhoittumisena. Näiden tuntemusten perusteella he pystyivät arvioimaan, millaiset harjoitukset sopivat heille. Sopivina harjoituksina he pitivät aktiivisia venytyksiä, hengitykseen keskittymistä, tennispallolla hieromista, jännitys- rentous- sekä mielikuvaharjoituksia. Ruumiin muistiin jäi oppimiskokemuksia, joita ei pysty heti tiedostamaan ja reflektoimaan. opettajan ja sairaanhoitajan mielestä tällaiset harjoitukset olivat oppilaille erittäin hyödyllisiä ja tarpeellisia. Oppilaat selvästi tarvitsivat harjoituksia rentoutumiseen, rauhoittumiseen ja keskittymiseen. He toivoivat oppituntien pitämiselle jatkoa.  Oppimiskokemuksena tämä kehittämistyö kokonaisuudessaan oli arvokas prosessi ja hyödyllinen osana ammatillista kasvua kohti psykofyysisen fysioterapian käytäntöjä omassa työssäni. Tämä työ oli myös matkani kohti syvempää, aidompaa itseni ja oppilaiden ymmärätämysta ja kohtaamista.
Fysioterapia osana syömishäiriöiden hoitoa : Esitys lastenpsykiatrisen osaston henkilökunnalle
Kehittämistehtävässä käsitellään asiantuntijuutta ja ammatillista identiteettiä psykofyysisen fysioterapian toteuttajien kokemusten kautta. Tavoite oli selvittää ammatillista identiteettiä ja asiantuntijuuden käsitettä psykofyysisen fysioterapian näkökulmasta. Tehtävän tarkoitus oli löytää ja tunnistaa tapoja toimia ammattilaisena psykofyysisen fysioterapian viitekehyksessä. Kehittämistehtävää varten haastateltiin kolmea psykofyysisen fysioterapian viitekehyksessä työskentelevää fysioterapeuttia ja haastatteluissa keskityttiin kokemuksiin psykofyysisen fysioterapian toteuttamisesta ja ammatillisesta identiteetistä sekä sen muodostumisesta. Haastateltavilta tiedusteltiin myös heidän käsityksiään asiantuntijuudesta.    Asiantuntijuuden ja ammatillisen identiteetin todettiin kehittyvän kokemuksen kautta. Psykofyysistä fysioterapiaa toteuttavat fysioterapeutit kokivat ammatilliseen rooliin kuuluvan omasta työssäjaksamisesta huolehtimisen, keinoina tähän mainittiin esimerkiksi työnohjaukseen osallistuminen ja tietoisuustaitojen harjoittaminen.    Psykofyysistä fysioterapiaa toteuttavien fysioterapeuttien ammatillisen identiteetin kehittymisen, yllä pysymisen ja yleisesti työhyvinvoinnin kannalta olisikin tärkeää ylläpitää myös jatkossa alan ammattilaisten yhteisöä, jonka kautta työkokemusten jakaminen ja toisten saman alan ammattilaisten konsultoiminen tarvittaessa on mahdollista.    Asiasanat: asiantuntijuus, ammatillinen identiteetti, psykofyysinen fysioterapia.
Terveystiedon oppitunnit yläkoulun kuntouttavalle luokalle : rentoutumis- ja hengitysharjoituksia rauhoittuen ja keskittyen
Psykofyysinen fysioterapia pähkinänkuoressa
Epätasapainoinen hengitys : tunnistaminen ja keinoja kohti tasapainoisempaa hengitystä
"Vartaloni on kuin ameba" : Psykofyysisen fysioterapian lomakkeet kehonkuvan arvioinnissa ahmintahäiriössä
Kehittämistehtävä tarkastelee nimensä mukaisesti joogan asanaharjoituksen terapeuttisia vaikutuksia sekä hyödyntämismahdollisuuksia osana psykofyysistä fysioterapiaa. Tavoitteena on teorian sekä konkreettisten esimerkkisovellusten kautta tuoda uutta näkökulmaa psykofyysisen fysioterapian jatkuvasti kehittyvään menetelmäkenttään. Teoreettisen tiedon ja aiheeseen liittyvän kirjallisuuden lisäksi aiheen käsittely perustuu olennaisesti myös kirjoittajan omaan kokemukseen joogaharjoituksesta ja sen ohjaamisesta erilaisilla asiakasryhmillä. Tarkastelun keskiössä ovat sekä psykofyysistä fysioterapiaa että myös joogan asanaharjoitusta yhdistävät tiedostamisen sekä kokemuksellisen oppimisen teemat. Juuri kokemuksellisuuden aspekti onkin se, joka yhtäältä tekee näistä molemmista 'lähestymistavoista' subjektiivisella tasolla niin vaikuttavan ja rikkaan ja toisaalta objektiivisen ja tieteellisen tutkimusnäytön tasolla usein myös haasteellisen selkeästi osoittaa ja mitata. Mitattavuuden ongelmasta huolimatta voidaan kaiken sisäsyntyisen ja kestävän muutoksen perustana kuitenkin ajatella olevan juuri henkilökohtaisessa tiedostamisen tavassa ja kokemuksessa tapahtuvan muutoksen. Juuri tällaiseen nimenomaisesti yksilön keho-mieliyhteydessä ja kehotietoisuudessa tapahtuvaan muutokseen perustuu tässä työssä myös joogan asanaharjoituksen sovellusten tarkastelu psykofyysisesti orientoituneessa fysioterapiatyössä. Esitellyt joogan asanaharjoituksen terapeuttiset esimerkkisovellukset eivät pohjaa mihinkään tiettyyn joogasuuntaukseen tai traditioon. Kokonaisvaltaista elämäntapaa ja -filosofiaa tarkoittavan joogan tarkastelu on niin ikään tarkoituksellisesti rajattu ainoastaan sen sisällään pitämään kolmanteen 'haaraan', fyysiseen asentoharjoitukseen eli asanaan. Asanoiden yhteyksiä ja sovellettavuutta psykofyysiseen fysioterapiaan tarkastellaan puolestaan Donna Farhin kuvaamien liikkeen seitsemän periaatteen kautta. Nämä periaatteet ja niiden huomioiminen ohjauksessa luovat siten työssä keskeisimmän perustan paitsi joogan asanaharjoituksen terapeuttiselle hyödyntämiselle myös yhtymäkohtien tarkastelulle länsimäisen psykofyysisen fysioterapian menetelmien ja itämaisen joogan asanaharjoituksen välillä.
Minä itse! : opas fysioterapian keinoista 3–5-vuotiaan somaattisesti pitkäaikaissairaan  lapsen ruumiinkuvan eheyttämiseksi
Kehonkuva määritellään ihmisen henkilökohtaiseksi käsitykseksi omasta kehostaan ja sen suhteesta ympäröivään maailmaan. Se on tieto- ja tunnepohjainen, osittain tiedostettu ja tiedostamaton. Terve kehonkuva luo pohjan realistiselle itsensä kokemiselle, itseluottamukselle ja kehon välittämien viestien tunnistamiselle. Tutkimusten mukaan lasten ylipainoon saattaa liittyä huono kehonkuva. Yksi kehonkuvan tutkimisen ja harjoittamisen väline on kehonkuvapiirros. Kehittämistehtäväni tavoitteena oli lisätä tietämystä kehonkuvapiirroksen käytettävyydestä fysioterapeutin toteuttamassa kehonkuvaharjoittelussa. Kehittämistehtäväni tarkoitus oli tutkia kehonkuvapiirroksen antamia kokemuksia ylipainoisten nuorten omasta kehonkuvasta sekä kehonkuvapiirroksen tekemisestä. Lisäksi tarkoitus oli tutkia fysioterapeutin kokemuksia kehonkuvapiirroksen teettämisestä ja tätä kautta käytettävyydestä. Toteutin kehittämistehtäväni lähinnä kvalitatiivisia tutkimusmenetelmiä käyttäen. Tiedonkeruumenetelminä olivat informoitu kysely, osallistuva havainnointi ja haastattelu. Kehittämistehtäväni oli osa Tampereen yliopistollisen sairaalan ylipainoisten nuorten Keho, Maku, Mieli-ryhmää. Tutkimusjoukko muodostui neljästä 10-13-vuotiaasta nuoresta. Kehittämistehtäväni tulosten perusteella kehonkuvapiirroksen käyttämistä on syytä harkita huolella. Se, millaisen kuntoutujan kanssa, missä fysioterapiaprosessin vaiheessa, millaisella virittelyllä ja millä aikataululla sitä käytetään, vaikuttaa välineestä saatavaan hyötyyn. Myös kuntoutujan ja fysioterapeutin motivaatio, terapiasuhteen laatu sekä kehonkuvapiirroksen teon jälkeen käytävä keskustelu näyttävät kehittämistehtäväni perusteella vaikuttavan välineen käytettävyyteen.     Kehittämistehtäväni perusteella kehonkuvapiirros vaikuttaa toimivan parhaiten, kun se mielletään ponnistuslaudaksi fysioterapeutin ja nuoren välisessä terapiasuhteessa. Kehonkuvapiirroksen myötä on mahdollista käydä monipuolista, yksilöllistä ja kuntoutujalähtöistä keskustelua nuoren kokemasta kehonkuvasta ja omassa kehossa olemisesta. Kehonkuvapiirros voi auttaa nuorta kehollisten tunteiden sanoittamisessa.
Psykofyysisen fysioterapian kirjaamismalli : kirjaamisen kehittäminen Päijät-Hämeen sosiaali- ja terveysyhtymässä
Mielekäs keho : kehon tarinoita
Fysioterapeuttinen ryhmätoiminta osana nuorten aikuisten sosiaalipsykiatrista kuntoutusta
Tiivistelmä.
Psykofyysinen fysioterapia Pirkanmaan Erikoiskuntoutuksessa : esite asiakkaalle
Kauniita unia : Psykofyysinen fysioterapiaryhmä unettomuudesta kärsiville
" Uneni on syvempää, jaksan paremmin" : Sovellettujen psykofyysisten harjoitteiden vaikutukset fibromyalgiaa sairastavien fyysisiin voimavaroihin, elämänlaatuun ja kipuun
Kehonkuva nuorisopsykiatrisen fysioterapian viitekehyksenä
Tämä kehittämistyö on kvantitatiivinen eli määrällinen tutkimus, jonka tarkoituksena oli kartoittaa millaisia terapiamenetelmiä fysioterapeutit käyttävät traumanjälkeisestä stressihäiriöstä kärsivien asiakkaiden kuntoutuksessa. Kehittämistehtävän tavoitteena oli kasvattaa omaa tietotaitoa sekä trauman teoriataustasta että traumapotilaiden tämänhetkisestä hoidosta fysioterapeuttisen kuntoutuksen näkökulmasta. Kehittämistehtävässä traumanjälkeisestä stressihäiriöstä kärsivien fysioterapiaa lähestyttiin psykofyysisen fysioterapian menetelmien näkökulmasta. Tutkimus toteutettiin sähköisenä kyselynä seitsemälle psykiatrian tulosalueella työskentelevälle fysioterapeutille, jotka kaikki vastasivat kyselyyn. Kyselyyn valitut terapiamenetelmät ovat B-BAT, Feldenkrais, Norjalainen psykomotorinen fysioterapia, hengitys, rentoutus, kosketus, hieronta ja liikunta. Kyselyn vastauksista selviää, että kysytyistä terapiamenetelmistä (B-BAT, Norjalainen psykomotorinen fysioterapia ja Feldenkrais) eniten käytetään B-BAT- menetelmää. Vastaajat kertovat käytävänsä B-BAT:n perusharjoitteita, joista yleisinä teemoina esille nousee kehon suhde alustaan, kehon keskilinja, liikekeskus, hengitys ja kehon rajat. Kaikki vastaajat kertovat käyttävänsä hengitysharjoituksia. Hengitysharjoituksia käytetään lisäämään tietoisuutta kehon toiminnasta ja reaktioista liittyen esimerkiksi traumaoireisiin ja hengitystä yhdistetään mielikuviin lisäämään voimaantumista ja rentoutta. Kuusi seitsemästä vastaajasta kertoo käyttävän-sä rentoutusharjoituksia osana terapiaa. Vastaajat korostavat käyttävänsä aktiivisia rentoutusharjoituksia eli esimerkiksi jännitys-rentous-tyyppistä harjoittelua. Kuusi seitsemästä vastaajasta kertoo käyttävänsä kosketusta terapiassaan. Kosketusta käytetään esimerkiksi kehon rajojen vahvistamisessa. Viisi seitsemästä vastaajasta kertoo käyttävänsä hierontaa terapiassa. Hierontaa käytetään rentoutumiseen ja turvallisen kosketuksen opetteluun sekä rajoja tukevana hoitona. Viisi vastaajista kertoo käyttävänsä liikun-taa terapiassa. Liikuntaa käytetään energian purkamiseen ja kehon jäntevyyden tai rentouden lisäämiseen sekä kehotietoisuuden parantamiseen. Viisi seitsemästä vastaajasta antaa kuntoutujille kotiharjoitteita. Harjoitteet voivat olla esimerkiksi liikeharjoituksia, kehotietoisuusharjoituksia, oman hengityksen huomiointia lisääviä harjoituksia tai venyttelyohjeita. Neljä vastaajista kertoo käyttävänsä myös muita kuin kyselyssä olleita terapiamenetelmiä. Näitä ovat esimerkiksi psykoedukaatio, tanssi, teatteri ja kirjoittaminen.
Anna minulle hetki aikaa! : Kuvaus psykofyysisestä fysioterapiaprosessista fysioterapeutin näkökulmasta
Paniikkihäiriö, moniuloitteinen ongelma, monipuolinen kuntoutus.  : psykofyysisen fysioterapian mahdollisuudet osana paniikkihäiriökuntoutusta.
Fysioterapeuttien kokemuksia syömishäiriöpotilaiden kohtaamisesta
Lapsuudessa kompleksisesti traumatisoituneiden kuntoutuksessa käytetyt fysioterapiamenetelmät
