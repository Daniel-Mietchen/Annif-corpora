http://www.yso.fi/onto/yso/p23897 fibroblastit
fibroblastit fibroblastit
Fibroblastikasvutekijä 2:n vaikutus mesenkymaalisten strooman solujen erilaistumiseen osteoblasteiksi ja adiposyyteiksi
Mesenkymaaliset strooman solut (MSC) ovat luuytimessä sijaitsevia multipotentteja kantasoluja. Suotuisissa olosuhteissa MSC-soluista voi erilaistua muun muassa adiposyyttejä, osteoblasteja ja kondrosyyttejä. MSC-solujen erilaistumiseen vaikuttavat useat eri tekijät, kuten fibroblastikasvutekijät (FGF) ja fibroblastikasvutekijäreseptorit (FGFR). Ihmisellä on 18-22 erilaista FGF:ää, joita aktivoi 5 erilaista FGFR:ia spesifisesti. FGF:t säätelevät erilaistumisen lisäksi myös MSC-solujen jakaantumista yhdessä FGFR:en kanssa. Tämän opinnäytetyön tarkoituksena oli tutkia FGF2:n vaikutusta MSC-solujen erilaistumisessa osteoblasteiksi ja adiposyyteiksi. Lisäksi tutkimuksen tarkoituksena oli tutkia FGFR:en ilmentymistä MSC-solujen erilaistumisen aikana. Tutkimuksen aikana MSC-soluja käsiteltiin erilaistumisen ajan lyhyillä (24 tuntia) ja pitkillä (koko erilaistumisen ajan) käsittelyillä FGF2:lla, FGFR-inhibiittorilla sekä näiden yhdistelmällä. Soluviljelynäytteistä määritettiin FGFR:en sekä osteoblasti- ja adiposyyttimerkkiaineiden ilmentymistä mRNA-tasolla qRT-PCR-menetelmällä. Tutkimustuloksen perusteella sekä lyhyet että pitkät FGF2-käsittelyt vähensivät osteoblastien ja adiposyyttien erilaistumista. Tämä oli havaittavissa osteoblasti- ja adiposyyttimerkkiaineiden ilmentymisen vähentymisenä mRNA-tasolla. Lisäksi tuloksista havaittiin, että FGF2 ja FGFR-inhibiittorin yhtäaikainen käsittely esti FGF2:n aiheuttaman erilaistumisen estymisen. Tutkittaessa FGFR:en ilmentymistä mRNA-tasolla erilaistumisen aikana voitiin päätellä, että FGFR2 ja FGFR5 ovat tärkeitä osteoblastien erilaistumiselle ja FGFR1 ja FGFR5 adiposyyttien erilaistumiselle.
C8161-melanoomasolulinjan erittämien tekijöiden vaikutus fibroblastien hyaluronaanituotantoon
