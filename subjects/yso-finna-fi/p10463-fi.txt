http://www.yso.fi/onto/yso/p10463 LVI-suunnittelu
LVI-suunnittelu LVI-suunnittelu
LVI-suunnittelun kehittäminen ja ohjeistaminen huoltokirjan laadintaprosessissa
Tässä opinnäytetyössä tehdään LVI-suunnittelu Kemissä sijaitsevalle tontille, johon ollaan rakentamassa omakotitaloa ja erillistä saunarakennusta. Työn toimeksiantaja on LVI-insinööritoimisto Kuukasjärvi Oy, joka toimii Kemissä. LVI-suunnitelmat on laadittu Suomen rakentamismääräyskokoelmien määräyksiä noudattaen. Suunnittelun tarkoituksena oli saada mahdollisimman energiatehokkaat ratkaisut. Työssä käytettiin LVI-suunnitteluun soveltuvaa Cads Planner -ohjelmaa. Opinnäytetyön tuloksena saatiin vesi- ja viemärijärjestelmien, ilmanvaihdon sekä lämmityksen suunnittelutulokset, joita noudattaen rakennuksien LVI-järjestelmät voidaan toteuttaa. Rakennusyöt tontilla on tarkoitus aloittaa keväällä 2014.
Linjasaneerauksen LVI-suunnittelu
Energiatehokkaan kiertovesipumpun määrittäminen LVI-suunnittelussa
Talo Jalas : LVI-suunnitelmat
Pohjalaisen perinnetalon siirto ja LVI-saneeraus
LVI-suunnitelma: vanhan omakotitalon muutos päiväkodiksi
Suunnitteluohjeistukset Sance Oy:lle
Tilakohtainen lämpöhäviölaskenta ohje CADS Plannerille
Lasten päiväkoti Sakaran lämmitys-, vesi- ja viemärijärjestelmien saneeraus energiatehokkaiksi
Uuden omakotitalon LVI-suunnittelu
LVIS-suunnittelun kehittäminen
Olio-orientoituneet energiataloudelliset analyysi- ja suunnitteluohjelmistot
Tiivistelmä: Tämä insinöörityö toteutettiin yhteistyössä Metropolia ammattikorkeakoulun talotekniikan koulutusohjelman ja Insinööritoimisto Matti Hallasaari Oy:n kanssa. Insinöörityön tarkoituksena oli perehtyä LVI-suunnittelutoimistossa päivittäin tapahtuviin tavanomaisiin ja toistuviin suunnitteluun ja teknisten arvojen laskentaan liittyviin tehtäviin. Tehtäviä tutkittiin ja niiden pohjalta valittiin neljä erilaista rutiinilaskentatehtävää, joihin päätettiin lähteä toteuttamaan neljä erilaista kohdennettua laskentasovellusta helpottamaan kyseisiä tehtäviä. Tärkeänä tavoitteena oli myös se, että tehdyistä laskennoista saataisiin tulostettua selkeä raportti arkistointia varten. Laskentasovellukset toteutettiin Microsoft Office Excel -ohjelmalla. Hankalimmissa taulukon ulkoasuun ja tulosten laskentaan liittyvissä tehtävissä käytettiin hyväksi myös Microsoft Office -ohjelmille erityisesti räätälöityä Visual Basic for Applications(VBA) -ohjelmointikieltä. Ensimmäisenä työssä toteutettiin vesikiertoisen lattialämmitysjärjestelmän mitoitukseen tarkoitettu laskentataulukko, jonka tarkoituksena on antaa käyttäjälleen tarkkaa tietoa mm. lattialämmityspiirien tehoista, virtaamista ja painehäviöistä, jonka pohjalta esimerkiksi järjestelmän kiertovesipumpun mitoitus olisi helppo tehdä. Toisena laskentataulukkona on toteutettu taulukkolaskentasovellus, joka on tarkoitettu käytettäväksi tilanteissa, joissa on tarpeen mitoittaa suljetun vesi- tai vesiglykolijärjestelmän paisunta- ja varolaitteet. Kolmantena ja neljäntenä toteutettiin ilmanvaihtoprosesseja laskevat laskentataulukot, joista toinen on tarkoitettu jäähdytyspatterin tehon määrittämiseen. Toisella näistä ohjelmista taas voidaan selvittää kahden erilaisen ilmaseoksen sekoittamisesta syntyvän ilmaseoksen tilapiste, eli ilmaseoksen lämpötila ja suhteellinen kosteus. Työn tuloksena kaikki laskentataulukot saatiin toteutettua määritellyssä laajuudessaan. Taulukoiden toiminnallisuuden kannalta työssä on selvitetty laskentoihin liittyviä useita LVI-teknisiä kaavoja. Tämän lisäksi työssä sivuttiin useiden erilaisten Excelin valmisfunktioiden toimintaa ja käyttötarkoituksia sekä tutustuttiin VBA-ohjelmointiin.
Teollisuusrakennusten suunnittelu
Ilmastointikonehuoneen rakentaminen
LVIA-suunnitelmien tarkastustoiminta
Kaukolämmityksen toimintaedellytysten huomioon ottaminen LVI-suunnittelussa
Sairaalan osastojen sairaalakaasujärjestelmien suunnitteluperusteet
LVI-piirrosmerkit : ohjeet 1978
Tiivistelmä: Insinöörityössä oli tavoitteena tehdä LVI-suunnitelmat päiväkodille, joka tehtiin vanhaan 1900-luvun asuintaloon. Ilmastoinnin suunnittelussa oli huomioitava, että julkisivu oli suojelukohde. Apuna työssä käytettiin kirjallisuutta, Suomen rakennusmääräyskokoelmaa ja alan ammattilaisia. Työ aloitettiin perehtymällä Suomen rakennusmääräyskokoelmaan ja sieltä saataviin ilmastointimääräyksiin päiväkodin osalta. Tämän jälkeen haastateltiin alan ammattilaisia huoneiden sijoittelun ja toimivan kokonaisuuden luomiseksi. Erityisesti tarkasteltiin keittiön ja kylpyhuonetilojen riittävien vesi- ja viemäpisteiden määrittäminen. Työn lopputuloksena saatiin ilmastointi-, vesi- ja viemärisuunnitelmat päiväkodin toteuttamiseksi. Suunnittelun lopputulosta voi hyödyntää myöhemmin vastaavien kohteiden suunnittelussa.
IFC-standardin hyödyntäminen käytännön LVI-suunnittelussa
LVIS 2000 -projekti viitoittaa LVIS-alan kehityksen suuntaa
Rakennusten sisäilmasto ja LVI-tekniikka
AKY:n koulutustilan LVI-suunnitelma
LVIA-suunnitelma-asiakirjojen käytettävyyden kehittäminen
Tribon LVI- ja varustelusuunnittelussa
Teknisen piirtämisen perusteet. Koneenpiirustus : oppilaan kirja
As Oy Oulun Jokipuiston LVI-suunnittelu
Uuden rakennuksen energiatehokkuusmääräyksen vaikutus LVI-suunnitteluun
Pääurakoitsijan LVI-mestarin ja aliurakoitsijoiden töiden yhteensovittaminen
Pelastusasemien LVI-tekniikka
Opinnäytetyön tarkoituksena oli luoda Suomen LVI-Suunnittelu Oy:tä varten toimintamalli pientalojen talotekniseen suunnitteluun. Työssä kehitettiin vaiheittainen toimintamalli helpottamaan suunnitteluprojektien toteuttamista. Uuden toimintamallin edellyttämillä toimintatavoilla yrityksen toiminnan tehokkuus parantuu huomattavasti ja suunnitteluprojekti voidaan viedä ajallisesti nopeammin läpi.  Osana opinnäytetyötä laadittiin suunnitteluprojektin eri vaiheita helpottavia lomakkeita.  Varsinaisen uuden toimintamallin lisäksi opinnäytetyössä esitellään pelkistetysti yrityksen vanha toimintamalli. Uusi toimintamalli, josta selviää jokaisen suunnittelijan työtehtävät ja työvaiheet, käydään tarkasti läpi vaiheittain. Tarkoituksena on antaa jokaiselle suunnittelutoimistolla työskentelevälle henkilölle käsitys siitä, mitä työvaiheiden aikana tehdään, jotta esimerkiksi sairastapausten aikana korvaavan suunnittelijan käyttäminen on helpompaa.  Opinnäytetyön lopputuloksena syntyneet toimintamalli, suunnittelijoille tarkoitetut tarkastuslistat sekä projektinjohtajalle tarkoitettu esitietojen keräämiseen luotu työväline otetaan käyttöön helpottamaan ja erityisesti tehostamaan yrityksen jokapäiväistä toimintaa.
CAD-suunnittelun kehittäminen LVI-insinööritoimistossa
As Oy Oulun Pääskysenpesän LVI-suunnitelmat
Tiivistelmä: Virkistysalueen pitkän tähtäimen suunnitelma. Tämän opinnäytetyön tarkoituksena oli kartoittaa rakennusmestarit ja insinöörit AMK RKL:n omistamien lomakiinteistöjen nykyinen kunto ja suunnitella mahdollisia tulevia korjauksia. Lomakiinteistöt sijaitsevat Vihdin Kkoikkalassa. Alue on nimetty Wuoriolaksi, tontin lahjoittajan Otto Wuorion mukaan.       Ennen tutkimuksen aloitusta laadittiin alueen kiinteistöille kiinteistöstrategia, jossa laadittiin suuntaviivat, miten aluetta halutaan kehittää. Tilaajan toiveena oli, että kiinteistöjen käyttöikää saadaan jatkettua 15- 25 vuotta.     Tutkimus toteutettiin huolellisella ennakkotietojen kartoituksella RKL:n arkistoissa olevista asiakirjoista. Pohjatietojen selvityksen jälkeen suoritettiin kuntoarviointejatutkimuksia paikan päällä, jokainen kiinteistö kerrallaan. Tämän jälkeen kohteet valokuvattiin ja lopuksi laadittiin huolto ja korjaussuunnitelma, sekä aikataulu tarvittaville toimenpiteille.     Tuloksista ilmeni, että suurin osa alueen kiinteistöistä on kunnostuksen tarpeessa, sillä edellisestä peruskorjauksesta on kulunut jo 30 vuotta. Tarvittavat toimenpiteet ovat kuitenkin pääosin pieniä ja jaettuna eri vuosille, eikä toimenpiteistä koidu RKL:lle taloudellisesti kohtuutonta rasitusta.     Tätä opinnäyte työtä on tulevaisuudessa tarkoitus käyttää apuvälineenä alueen rahoitusta suunniteltaessa tulevaisuudessa.
Linjasaneeraushankkeen toimintajärjestelmän kehittäminen
Asuinrakennusten LVI-laitteiden äänitekniikka : ohjeet 1984
Cad-suunnitteluohjelmisto määrälaskennan ja kustannusarvion laadinnassa
Ylitalo Oy:n virkistystilojen rakennus- ja rakennesuunnittelu
Suomen Pekingin suurlähetystön LVI-suunnitelma
LVI-suunnittelun ohjaus projektinjohtourakoinnissa
Pientalon LVI-suunnitelma
Pientalon vesikiertoisen sähkölämmityksen suunnitteluohje
Omakotitalon vesi-, viemäröinti- ja lämmityssuunnitelma
Vesiradiaattoriverkoston perussäädön vastaanotto
Helsingin keskustassa sijaitsevaan ja vuonna 1925 valmistuneeseen kerrostaloon tehdään linjasaneerauksen suunnittelu. Rakennukseen on tehty jo aikaisemmin yksi linjasaneeraus vuonna 1966, jolloin kaikki viemärit ja vesijohdot on uusittu kokonaan. Työn tilasi LVIS-insinööritoimisto Karlsson, Karves & co Oy. Tämä opinnäytetyö on suunnittelutyö, ja sen tavoitteena oli suunnitella LVI-piirustukset kyseiseen kerrostaloon sekä käydä läpi eri linjasaneerausmenetelmiä. LVI-piirustukset tehtiin CADS-suunnitteluohjelmalla. LVI-piirustukset pitivät sisällään käyttöveden, viemäröinnin ja jäähdytyksen sekä ullakolle mitoitetut ullakkovaraukset lämmitykselle, jäähdytykselle, käyttövedelle sekä kaasulle. Opinnäytetyössä käytiin läpi eri linjasaneerausmenetelmiä, vaikka LVI-suunnittelijalla ei ollut osaa sen valintaan. Linjasaneerausmenetelmäksi valittiin vähiten asumishaittoja aiheuttava menetelmä, eli viemäreiden sukittaminen ja käyttövesilinjojen uusiminen koteloilla. LVI-järjestelmiä suunniteltaessa, pyrittiin kuuntelemaan isännöitsijän ja osakkaiden toiveita mahdollisuuksien rajoissa. Myös märkätilojen vesieristykset tutkittiin ja huomattiin, että 90 % märkätiloista ei täytä nykypäivän märkätilavaatimuksia.
Asuinkerrostalon LVI-tekninen peruskorjaussuunnitelma
Asuntojen LVI-suunnittelun laadun varmistus
Tämä opinnäytetyö selostaa sähkötekniikan termistöä sekä käsittelee vaihtosähkön perusasioita ja erilaisia sähkönsyöttö- ja jakelujärjestelmiä. Työssä käydään läpi myös lvi-suunnitelmissa yleisesti esiintyviä sähköteknisiä laitteita ja annetaan lukijalle käsitys, millaisia sähköteknisiä tietoja näistä laitteista tulisi kirjata lvi-laiteluetteloon. Työn loppupuolella käydään läpi myös asioita ja dokumentteja, jotka toimivat lähtötietoaineistona sähkösuunnitelmille. Edellä mainittujen tietojen on tarkoitus antaa lvi-suunnittelijoille edellytykset erilaisten sähkösyöttö- ja jakelujärjestelmien kanssa yhteensopivien sähköteknisten lvi-laitteiden valintaan. Tavoitteena on myös, että lvi-suunnittelijat osaisivat poimia laitemanuaaleista tarpeelliset sähkötekniset tiedot, jotta kaikki oleellinen sähködata olisi kootusti saatavilla. Viimeinen tavoite on selvittää lukijalle, millaiset dokumentit toimivat lähtötietoaineistona sähkösuunnittelulle ja millaisia suunnittelua ohjaavia vaatimuksia saattaa olla. Tavoitteena on luoda mielikuva, mihin sähkösuunnittelu perustuu. Näin dokumentteja voisi tarkistaa myös sellainen henkilö, joka ei päätyökseen joudu sähköasioiden parissa toimimaan. Työssä läpikäytävät asiat on rajattu niin, että oleellinen asia käydään läpi yleisellä tasolla kuvien, esimerkkien ja kaavojen avulla. Ajatuksena on, että esiteltävä asia on kaikille helposti luettavissa ja ymmärrettävissä. Monien asioiden takana on tietysti myös esitettyä syvällisempää matematiikkaa ja sähkötekniikkaa, mutta näiden asioiden läpikäyminen tässä työssä ei ole tarpeenmukaista. Tämän opinnäytetyön lopputuloksena saatiin kokoon sähköopas, joka avaa sähkötekniikassa yleisesti käytettyä termistöä, antaa hyvät perustiedot vaihtosähköstä sekä erilaisista sähkönsyöttö- ja jakelujärjestelmistä.
Tornitalon LVI-suunnittelu
Kolmiulotteisen LVI-suunnittelun tehostaminen
LVI-tietomallin hyödyntäminen kustannuslaskennassa
LVI-suunnittelun ohjaus IPD-projekteissa
Pientalon LVI-suunnitelmat
As. Oy Väinölänpoppelin LVI-kuntoarvio
LVI-suunnitelmien soveltaminen käytännön asennustyössä
Kokonaistaloudellinen LVI-järjestelmä
Omakotitalon LVI-suunnitelma
Sähkölämmitteisen omakotitalon LVI-suunnitelma
Uudisrakennuksen LVI-suunnitelma
Tietomallinnus LVI-suunnittelun näkökulmasta : mallinnustason määrittely ja prosessikuvaus
Tiivistelmä: Insinöörityön tavoitteena oli määrittää Insinööritoimisto Olof Granlundin Malmilla sijaitsevan toimistorakennuksen kiertovesipumppujen energiatehokkuus, energiansäästöpotentiaali ja pumppujen uusimisen koroton takaisinmaksuaika. Koekohteen pumppujen energiatehokkuutta määriteltiin työn aikana tehtyjen mittausten avulla. Lisäksi tavoitteena oli luoda suunnitteluvaiheeseen tarkemmat määritelmät pumpun ja pumppausjärjestelmän energiatehokkuudelle. Energiatehokkuuden tarkemmat määritelmät suunnitteluvaiheessa jäivät vain ehdotusasteelle. Ehdotuksista merkittävimmäksi arvioitiin pumpun maksimivirtaamalla 60 %:n kokonaishyötysuhteen vähimmäisvaatimus. Insinöörityössä tarkasteltiin myös vanhan pumppausjärjestelmän tehostamistapojen kannattavuuksia. Pumppausjärjestelmän tehostamistavoista selvästi kannattavimmaksi havaittiin pumpun uusiminen. Pumpun uusimisen ja erityisesti säätötavan lisäämisen kannattavuuden huomattiin työssä tehtyjen laskelmien perusteella olevan tapauskohtaista ja riippuvan paljolti pumpun maksimisähkönottotehosta ja virtaaman vaihtelusta. Koekohteen pumpuista kolmen kohdalla olisi ollut alle kolmen vuoden korottoman takaisinmaksuajan perusteella kannattavaa uusia pumppu. Koekohteen pumppujen kokonaishyötysuhteiden laskettiin olevan pääosin 40-20 %. Pumppujen vuotuiseksi energiankulutukseksi laskettiin 26 MWh ja vuotuisiksi energiakustannuksiksi hieman alle 2 000 €. Uusilla pumpuilla arvioitiin säästöjen vuotuisessa energiankulutuksessa olevan 17 MWh ja vuotuisissa energiakustannuksissa 1 300 €. Korottomaksi takaisinmaksuajaksi kaikkien koekohteen kiertovesipumppujen uusimiselle tuli 6 vuotta. Koekohteen pumppujen uusimisella laskettiin saavutettavan 65 %:n säästöt. Rakennuksen vuotuisista sähköenergiakustannuksista potentiaalisten säästöjen osuudeksi muodostui vain 2,2 %:n osuus, joten saavutettavien säästöjen ei yksinään arvioitu olevan kovin merkittäviä. Koko rakennuksen energiatehokkuuteen pyrittäessä todettiin pumppujen tehostamisen olevan kuitenkin kannattava toimenpide.
Ilmanvaihto- sekä kiinteistöjen vesi- ja viemärilaitteiden suunnittelija ja työnjohtaja, D6
Laivan LVI-kuilujen kanavien suunnittelun ja asennuksen kehittäminen
Tiivistelmä: Lattialämmityksen suunnitteluohjeistus. Työn tarkoituksena oli kehittää lattialämmityssuunnittelun avuksi suunnitteluohjeistusta. Tähän liittyi käytössä olevia laskentamallien kehitystä ja suunnittelua tukevien mallien kuten tasokuvien päivitys. Insinöörityö toteutettiin yhteistyössä Metropolia ammattikorkeakoulun talotekniikan koulutusohjelman ja LVI-insinööritoimiston Wise Group Finland Oy:n kanssa. Suunnitteluohjeistusta luotiin perehtymällä alan kirjallisuuteen sekä sähköisiin lähteisiin. Suunnitelmissa käytettyjen ratkaisujen hyväksyttämiseksi käytiin haastatteluja alalla työskentelevien toimihenkilöiden kanssa. Insinöörityön tuloksena syntyi lattialämmityksen suunnitteluun ohjeistus, jossa esitellään lattialämmityssuunnittelussa huomioitavat ratkaisut. Ohjeistus antaa ohjearvot suunnittelussa käytettävien lähtötietojen valintaan. Suunnittelun nopeuttamiseksi luotiin Microsoft Office Excel -ohjelmalla toimiva taulukkolaskenta. Taulukkolaskennan toiminnallisuuden kannalta työssä on esitetty useita LVI-teknisiä kaavoja. Taulukkolaskenta toimii myös dokumentaationa lattialämmitysverkoston mitoitusarvoille. Annettujen lähtöarvojen ja LVI-suunnittelijan valitsemien arvojen perusteella taulukkolaskenta antaa tulokseksi suunnitelmiin ilmoitettavat tiedot. Tietojen perusteella voidaan tehdä suunnitelmat urakkalaskentaa varten ja mitoittaa lämmitysverkoston lämmitysputkisto sekä laitteet. Ohjeistus nopeuttaa ja yhtenäistää lattialämmityksen suunnittelua. Tulevaisuudessa ohjeistusta tullaan kehittämään käyttökokemuksista saatavien palautteiden perusteella.
Tietomalli LVI-suunnittelussa Tampereen Tilakeskus Liikelaitoksessa
Liedon puukerrostalon rakennussuunnittelu
Tiivistelmä: Tässä työssä selvitettiin, millä tavoin tietomallipohjaisista LVI-suunnitelmista voitaisiin hyötyä kustannuslaskennan näkökulmasta. Työssä tarkasteltiin erityisesti tilamallin sekä tuoteosamallin etuja kustannus- ja tarjouslaskennassa. Tavoitteena oli tuottaa käsin laskentaan verrattuna nopeasti helppokäyttöisiä massalistoja halutulla tietosisällöllä. Työn suorittamisen pääasiallisena menetelmänä olivat eri tietomalliohjelmistoilla suoritetut testiajot, joiden tuloksina saatiin massalistoja. Tuotettuja massalistoja käsiteltiin taulukkolaskentaohjelmassa, jolloin niiden käytettävyys parani. Yrityksen kustannuslaskijan kanssa käytyjen keskusteluiden perusteella kartoitettiin kustannuslaskentaprosessin massalistoille asettamia vaatimuksia ja muita seikkoja, jotka helpottaisivat kustannuslaskentaa. Testiajojen perusteella tulokseksi saatiin, että massalaskentaprosessia on mahdollista nopeuttaa tietomallin avulla. Massalaskennan tuotteistamista varten yrityksellemme luotiin lisäksi mallitiedostot, joiden avulla eri kohteiden tietomalleista voidaan jatkossakin tuottaa massalistoja erilaisilla tietosisällöillä. Tämän työn tulokset osoittavat osaltaan, että tietomallit tarjoavat uusia mahdollisuuksia tuottaa lisäarvoa rakennushankkeeseen, mutta niitä ei osata vielä täysin hyödyntää. Tarjoamalla näitä uusia mahdollisuuksia tilaajalle ja urakoitsijoille on mahdollista saada suunnittelun ohelle tuottoa lisäpalvelujen kautta.
Pientalon LVI-suunnittelu
Nissnikun päiväkodin lvi-suunnittelu ja lvi-rakentamisen kulku
Erään paritalon LVI-suunnitelmat sekä selvitys valittujen järjestelmien soveltuvuudesta
LVI-työpiirustusten laadinta
Käyttöohjeen laatiminen rakennussimulointiohjelmaan
Eri suunnittelualojen 3D-mallien hyödyntäminen LVI-suunnittelussa
Pientalojen LVI-tekninen dokumentointi
Laadunjohtamisjärjestelmä pienyritykselle SFS ISO 9001 standardin mukaan : laatukäsikirja LVI-Suunnittelu Pohjola Oy:lle
Seosvalimon sosiaalitilojen vesi- ja viemärisuunnittelu
Haettaessa uudisrakennushankkeeseen rakennuslupaa rakennusvalvonnan viranomaisen vaativat yleensä LVI-suunnitelmat tarkastettavaksi aloitettavaan hankkeeseen, mikäli kohteeseen on tulossa LVI-tekniikka. LVI-teknisillä ratkaisuilla voidaan monella tavoin vaikuttaa asumismukavuuteen ja LVI-järjestelmillä on lisäksi huomattavan suuri merkitys rakennusten toimivuuteen sekä rakenteiden säilyvyyteen. Opinnäytetyön aiheena on suunnitella toimiva ja käyttäjäystävällinen LVI-järjestelmä Oulun Kirkkokankaalle rakennettavaan yhdeksän toisiinsa kytketyn erillistalon asunto-osakeyhtiöön. LVI-suunnitelmat toteutetaan Cads Hepac Pro -suunnitteluohjelmalla. Työssä käydään läpi suunnittelukohteen eri suunnitteluvaiheita ja perusteluja eri taloteknisten laitteiden valinnoille. Lisäksi tässä opinnäytetyössä lasketaan asuntojen lämmityksestä sekä käyttöveden ja ilmanvaihdon lämmityksestä aiheutuneet hiilidioksidipäästöt kohteen lämmitysjärjestelmällä. Maalämmöllä tuotetun lämmitysenergian CO2-päästöjä verrataan sähköllä tuotetun lämmitysenergian hiilidioksidipäästöihin. Sähköllä tuotetun lämmitysenergian CO2-päästöt ovat yli kaksinkertaiset maalämmityksellä tuotetun lämmitysenergian päästöihin verrattuna.
LVI-sovelluksen kehittäminen suunnittelutoimiston käyttöön
Korjausrakentamisen täydennyskoulutusohjelma I-VI. [5], LVIS-saneerauksen suunnittelu ja toteutus
3D- ja tuotemallinnus LVI-suunnittelussa
Lattialämmityksen suunnitteluohjeistus
Pientalojen taloteknisen suunnittelun toimintamalli
Tiivistelmä: Palo-ohjeistus LVI-suunnittelijalle asumisen uudisrakentamisessa. Tämän insinöörityön tavoitteena oli tuottaa Optiplan Oy:lle suunnittelua helpottava apuväline asumisen LVI-suunnitteluun. Työn aihe valittiin Optiplan Oy:n henkilöstölle tehtyjen henkilöhaastatteluiden perusteella. Aiheeksi valittiin palo-ohjeistus LVI-suunnittelijalle asumisen uudisrakentamisessa. Ohjeen tavoitteena oli olla mahdollisimman selkeä, havainnollinen ja helposti suunnittelutyössä käytettävä työkalu. Ohjeen tyyliä ja muotoa ei rajattu etukäteen. Palo-ohjeistuksen perustana ovat Suomen rakentamismääräyskokoelman osat E1 ja E7 sekä Risto Oksasen Ilmanvaihtolaitteistojen paloturvallisuusopas. Lisäksi työtä varten haastateltiin Helsingin kaupungin rakennusvalvontaviraston- ja pelastuslaitoksen edustajia. Insinöörityön tuloksena luotiin kahdeksansivuinen ja A3-kokoinen ohje Optiplan Oy:n LVIsuunnittelijoiden käyttöön. Teksti jäsenneltiin pienempiin osakokonaisuuksiin aiheittain. Ohje sisältää useita esimerkkikuvia ja kaavioita. Syntyneen työn avulla LVI-suunnittelijalla on mahdollista saada nopeasti käsitys palomääräysten perusvaatimuksista. Esimerkkikuvat ja –kaaviot helpottavat toisinaan vaikeaselkoisten palomääräysten ymmärtämistä.
LVI-töiden laadunvarmistus tilaajan kannalta
Kerrostalon käyttövesiverkoston linjasaneeraussuunnittelu
Tuoteosalaskennan kehittäminen tietomallin näkökulmasta
Laivan julkisten tilojen LVI-perussuunnittelun vakiointi
Tämä opinnäytetyö on suunnittelutyö. Työn tavoitteena oli toteuttaa laadukkaat, rakennusmääräysten mukaiset ja helposti toteutettavat LVI-suunnitelmat As Oy Oulun Linnanhoviin. Kohde oli Oulun Linnanmaalle rakennettava uusi 5-kerroksinen kerrostalo. Kohde suunniteltiin MagiCad-suunnitteluohjelmalla. Lämpöhäviölaskenta tehtiin MagiCadin Room-lisäosaa käyttäen. Rakennukseen suunniteltiin koneellinen tulo- ja poistoilmanvaihto. Pääosaan kerrostalon asunnoista suunniteltiin keskitetty ilmanvaihto, mutta ylimmän kerroksen asunnot suunniteltiin huoneistokohtaisella ilmanvaihdolla. Porrashuoneisiin ja varastoihin sekä talon yhteiselle saunaosastolle suunniteltiin omat ilmanvaihtokoneet. Rakennus liitettiin Oulun Energia Oy:n kaukolämpöverkkoon. Rakennuksen lämmitys toteutettiin pääosin vesikiertoisella lattialämmityksellä. Työssä on käsitelty suunnittelukohteessa käytettäviä tekniikkastudioita, LVI-suunnitteluprosessin vaiheita ja ratkaisuja.
Tiivistelmä: Opinnäytetyössä käsitellään LVI-tuotemallinnusta sekä sen kehittämistä. Aluksi työssä selvitetään, mitä tuotemallintaminen on. Tämän jälkeen analysoidaan haastattelumateriaaleista, mitä LVI-tuotemallintamisessa tulisi huomioida suunnittelun eri vaiheissa. Kolmanneksi tarkastellaan mallintamisprosessia käytännössä ja neljänneksi selvitetään verkostojen mitoitusperiaatteita. Lopuksi käsitellään mallinnukseen liittyviä ohjeita ja määräyksiä. Opinnäytetyön tavoitteena oli luoda mallinnusohje LVI-tuotemallinnusprojektia varten sekä koota tiedot laitteista jo mallinnetuista laitteista ja lisäksi laitteista, jotka tulisi mallintaa. Työssä esitetään ohjeita verkoston mitoittamiseksi ja tasapainottamiseksi sekä kootaan yhteen mallintamiseen liittyviä ohjeita ja määräyksiä. Kehittämistyö toteutettiin haastattelututkimuksena. Siinä kerättiin seitsemältä suunnittelijalta näkemyksiä, miten mallintaminen voidaan toteuttaa tehokkaasti. Mitoittamiseen ja ohjeistukseen liittyvät asiat koottiin eri kirjallisuuslähteistä. Työ keskittyy LVI-tekniikan luonnos- ja toteuttamissuunnitteluvaiheisiin ja sivuaa muita toimialoja vain rajapintojen osalta. Työn tuloksena syntyi tuotemallinnusohje, joka käsittelee LVI-tuotemallinnusprojektin toteuttamisen LVI-suunnittelijan näkökulmasta. Mallinnusohje on koottu haastateltujen enemmistön näkökannat huomioon ottaen. Mitoitukseen liittyvät ohjeet käsittelevät simulointiohjelman mitoitusparametreiksi syötettäviä arvoja. Mallintamisen ohjeistuksessa keskitytään merkittävämpien laitteiden ja komponenttien mallintamisohjeiden antamiseen. Työtä on tarkoitus käyttää LVI-tuotemallinnuksen ohjeena nykyisessä työpaikassani Hepacon Oy:ssä. Työn tarkoitus on nopeuttaa mallinnusprojekteja sekä vähentää turhan työn määrää. Näin ollen virheiden määrän tulisi vähentyä ja projektien kannattavuuden parantua.
Rakennusautomaatiojärjestelmän saneeraus
Tämän insinöörityön tarkoituksena on luoda tilaajalle opas energiakorjauksesta. Työn tilaaja on Vaisaaren Huolto Oy. Työn tavoitteena on selvittää rakennuksen elinkaarta, rahoituskeinoja ja energiakorjausta. Energiakorjaus on jaettu kahteen eri osioon julkisivuun ja LVI:n. Työssä käydään lisäksi läpi ilmapumppututkimuksen tuloksia. Työssä saatiin selville, että Suomessa energiatehokas korjausrakentaminen on edelleen hyvin vähäistä. Kuitenkin 1970-luvulla rakennettujen betonielementtitalojen kohdalla ollaan elinkaarellisesti siinä tilanteessa, että korjausrakentamispäätös pitää tehdä lähitulevaisuudessa. Energiatehokkuuden parantamiseen on useita eri vaihtoehtoja, mutta rakennusta on syytä ajatella yksilöllisenä kokonaisuutena. Ei ole olemassa yhtä selvää konseptia, vaan jokaisen kohteen kohdalla tulee valinnat tehdä kerättyjen tietojen perusteella esimerkiksi kuntotutkimuksen. Ilmapumppututkimuksen tulokset taas antavat viitettä siitä, että järjestelmällä saattaa olla suurtakin potentiaalia kerrostalokäytössä
Tutkimuksen tarkoituksena oli tehdä Pohjois-Karjalan keskussairaalan puhdastilojen toteutuksesta prosessikuvaus ja aikataulu. Prosessikuvaus ja -aikataulu käsittävät puhdastilojen toteutuksen hankintavaiheesta vastaanottoon. Tutkimuksen toimeksiantajana toimi NCC Rakennus Oy. NCC Rakennus Oy:n Joensuun yksikössä ei ollut aikaisempaa kokemusta puhdastilojen toteutuksesta. Puhdastilojen toteutuksen vaiheista löytyy tietoa niukalti ja se on hyvin hajanaisesti eri lähteissä. Näistä syistä aihe koettiin ajankohtaiseksi ja tärkeäksi. Tutkimuksen tarkoituksena on toimia apuna mahdollisissa tulevissa puhdastilahankkeissa. Tiedot tutkimukseen kerättiin G2-työmaan suunnitelmista ja muista urakka-asiakirjoista, aiheeseen liittyvästä kirjallisuudesta, internetistä, projektin muistioista ja muista asiakirjoista sekä haastattelemalla projektiin osallistuneita henkilöitä. Puhdastilojen toteutus onnistui hyvin. Tilaajalle saatiin luovutettua kaikki tarkastukset, mittaukset ja testaukset läpäisseet sekä ennen kaikkea toimivat puhdastilat suunnitellun aikataulun mukaisesti.
3 D-suunnittelu LVI-tekniikassa
Lämpö, vesi, ilma
Talotekniikka
Erään pientalon lvi-suunnittelu-, asennus- ja toimintaohje
LVI-suunnittelun mitoituskäytäntöjen yhtenäistäminen ja kohdennettujen apuvälineiden kehittäminen
Omakotitalo LVI-suunnittelu
Laivan LVI-suunnittelun parantaminen osto- ja tuotantoketjun yhteistyön kehittämiseksi
Tämän opinnäytetyön toimeksiantaja on Oulun seudun ammattikorkeakoulu. Työn tarkoituksena on selvittää, mitä LVI-suunnittelu- ja energialaskentaohjelmia on olemassa ja mitä niistä tulisi sisällyttää talotekniikan koulutusohjelman opetukseen. Erikokoiset ja eri rakennustyyppeihin erikoistuneet suunnittelutoimistot käyttävät eri ohjelmistoja LVI-suunnitteluun ja energiatodistusten laatimiseen. Tämän vuoksi on syytä selvittää, minkä ohjelmistojen käyttöön opiskelijalle on jo opiskeluvaiheessa annettava valmiudet. Yleisimmin käytössä olevista suunnitteluohjelmista etsittiin perustiedot ja ominaisuudet ohjelmien nettisivuilta ja niistä laadittiin kyselylomake, joka lähetettiin suunnittelutoimistoille sähköpostilla. Kyselyyn valittiin 14 pientä suunnittelutoimistoa Pohjois-Pohjanmaalta sekä 9 isoa valtakunnallista suunnittelutoimistoa. Kyselyyn vastasi 9 Pohjois-pohjanmaalaista suunnittelutoimistoa ja 6 valtakunnallista suunnittelutoimistoa. Kyselyn tuloksena saatiin selville, että LVI- suunnittelussa suosittiin MagiCAD -ohjelmistoa, kun taas rakennusautomaation suunnittelussa suosittiin CADS Planner Hepac -ohjelmistoa. Energialaskennassa eniten käytetyt ohjelmat olivat MagiCAD Room ja Riuska. Kyselytutkimus osoitti, että MagiCAD Heating & Piping tulisi liittää vesi- ja viemärisuunnitteluprojektiin. Energianlaskentaohjelmistojen opetus oli muilta osin riittävää, mutta IDE ICE, tulisi liittää joko suunnitteluprojektiin tai energiatekniikan jatkokurssiin.
Vesikeskuslämmitys : vesikeskuslämmityksen suunnittelu- ja mitoitusohje : ohjeisto 1990.
Vaatehuolto ja kuraeteinen
OY Metsä-Botnia AB Kemin tehtaiden KEMIBIO jäteveden käsittelylaitoksen teknisen tilan LVI-suunnittelu
Viranomaismääräykset LVI-suunnittelussa
Suunnittelijat laatuvaatimuksista: Ajatus kannatettava, kirja puutteellinen
Teräskennorakenteisen moduulikerrostalon LVI-suunnittelu ja mallinnus
Virkistysalueen pitkän tähtäimen suunnitelma
LVI-suunnittelijan sähköopas
Energiataloudellinen selvitys, lämmityksen ja ilmastoinnin suunnittelu sekä mitoitus
Kerrostalon LVI-suunnittelu
Koulutus : Sähkömiehen LVI-peruskurssi - seiminaari 1
1970-luvun betonielementtitalojen energiakorjaus : opas Vaisaaren Huolto Oy:lle
Linjasaneerausprosessi LVI-suunnittelijan näkökulmasta
LVI-määrittelyperusteet sairaala- ja hoivakotirakennuksille
Pohjois-Karjalan keskussairaalan puhdastilojen toteutusprosessi ja -aikataulu
MagiCAD-suunnitteluohjelman hyödyntäminen LVI-tarjouslaskennan määrälaskennassa
Pesulan LVI-suunnittelu ja lämpökuormien hyödyntäminen
Teknisen piirtämisen perusteet  [LVI-piirustus : Oppilaan harjoitusvihko]. LVI-piirustus : oppilaan harjoitusvihko
Tiivistelmä:Tämän opinnäytetyön aiheena oli pääurakoitsijan LVI-mestarin ja aliurakoitsijoiden töiden yhteensovittaminen. Työn tarkoituksena oli luoda laadunvarmistukseen pohjautuva muisti-lista talotekniikan töistä. Työ toteutettiin SRV Rakennus Oy:n toimeksiantona ja siinä pyrit-tiin tuomaan esille SRV:n toimintamallia. SRV:n toimintamalli perustuu asiakaslähtöiseen rakentamiseen, jossa otetaan huomioon hinta-, aikataulu- ja laatuvaatimukset.    Opinnäytetyössä laadittiin muistilista, jonka avulla pyritään helpottamaan uuden LVI-mestarin työtä. Muistilistan tärkeimmät asiakokonaisuudet keskittyivät työmaan alkuvai-heen tehtäviin kuten suunnitelmiin, aikatauluun ja hankintoihin. Työmaan alkuvaiheessa tehdään kaikkein haastavimmat ja raskaimmat työt, ja sen takia ne olisi hyvä hoitaa kun-nolla. Myös LVI-mestarin tehtäviin kuuluu työmaan aikana esimerkiksi erilaisia tarkastuksia, laite- ja materiaalihyväksyntöjä, urakoitsijapalavereita ja aliurakoitsijoiden valintoja. Muistilistassa tuotiin esille myös tärkeimpien asiakokonaisuuksien ongelmia ja niiden rat-kaisuja.    Muistilistaa voidaan käyttää myös kansion pohjana, johon kerätään aineistoa dokumen-tointia varten. Kansioon on hyvä kerätä erilaisia dokumenttejä kuten tarkastuksien pöytä-kirjoja, jotta ongelmien syntyessä voidaan todistaa tehdyt asiat asianmukaisiksi. .
Talonrakennus. 3, Ammattipiirustuksen perusteet, pää- ja työpiirustukset, rakenne- ja erikoispiirustukset
Vesi- ja viemärikalusteiden valintaohjelma
Ekologisten vaatimusten huomioiminen LVI-suunnittelussa
LVI-suunnittelutoimistojen käyttämät ohjelmistot
Sairaalan leikkaus-, toimenpide- ja synnytysosastojen kohdepoistojärjestelmien suunnitteluperusteet
Arvorakennuksen sisäilmanlaadun selvittäminen ja ratkaisuvaihtoehdot
LVI-insinööritoimiston laatujärjestelmä
Työn tarkoituksena oli tutkia mahdollisuuksia vakioida laivan julkisten tilojen LVI-perussuunnittelua. Tavoitteena oli saada LVI-suunnittelijoille yhtenevät toimintatavat, jolloin saataisiin monenlaisia säästöjä esimerkiksi laadussa ja aikatauluissa. Tutkimuksen toivotaan myös olevan eräänlainen opas aloitteleville suunnittelijoille ja muistin apuna kokeneemmillekin suunnittelijoille. Tutkimuksen alussa pohdittiin, mitä on vakiointi ja millaisissa paikoissa vakioinnista saattaisi olla hyötyä. Alussa käsitellään myös julkisten tilojen ominaispiirteitä nykyaikaisissa matkustaja-aluksissa. Tutkimuksen tekemiseen kuului tutustuminen kansainvälisiin ja kansallisiin säädöksiin sekä luokituslaitosten määräyksiin. Tutkimuksessa myös vertailtiin jo rakennettuja laivoja sekä parhaillaan rakenteilla olevia laivoja etsittäessä parhaiten soveltuvia menetelmiä. Tutkimuksen aikana suoritettiin myös vierailu STX Europen Turun telakalle, jossa rakennettiin parhaillaan tulevaa maailman suurinta matkustaja-alusta Oasis of the Seasia. Tutkimuksessa vakioinnin todettiin olevan modulointia käyttökelpoisempi menetelmä erityisesti vaihtelevissa tiloissa ja etenkin materiaalien osalta. Putkien reitityksessä ei kuitenkaan voida päästä vastaaviin tuloksiin kuin esimerkiksi itseään toistavilla hyttialueilla. Tutkimuksessa käytiin julkisissa tiloissa kulkevat LVI-järjestelmät yksi kerrallaan läpi ja pyrittiin vakioimaan niiden tärkeimpiä komponentteja.
Hoivakodin tehokas LVI-suunnittelu
Talotekninen tietomallinnusohjeistus
ELVIS-Designer 2.31 -ohjelmiston käyttö LVI-suunnittelussa
Pienkerrostalon LVI-tekninen saneeraus
Liikuntakeskuksen ilmanvaihtosuunnitelma
Voimalaitoksen kenttäsuunnittelu Almalla
Tiivistelmä: Insinöörityön tavoitteena oli selvittää mitkä, asiat muuttuvat LVI-suunnittelun kannalta uuden Suomen rakentamismääräyskokoelman D3 Rakennuksen energiatehokkuus 2012 -määräyksen voimaantullessa. Työssä esitellään uudet käsitteet ja määräykset, jotka on otettava huomioon uudisrakentamisessa. Työn aikana selvisi, että moni laskennallinen seikka muuttuu ja rakennuksilta vaaditaan yhä energiatehokkaampia LVI-ratkaisuja, joihin voidaan enimmäkseen vaikuttaa paremmilla laitevalinnoilla ja nousevilla rakennuskustannuksilla. Insinöörityössä haluttiin myös selvittää uuden kesäajan huonelämpötilan tarkastelun ongelmakohdaksi muodostuva asuinkerrostalojen huoneistojen ylikuumeneminen. Työhön päätettiin lisätä laskentasimulaatio asuinkerrostalon tyyppiolohuoneen lämpöolosuhteista kolmen kesäkuukauden aikana. Simulaatiossa todettiin, että aurinkosuojaus ja ikkunapintojen suuntaaminen ilmansuuntiin nähden ovat avainasemassa asuinkerrostalon jäähdytystä suunniteltaessa. Uuden rakennuksen energiatehokkuusmääräyksen pääasiat on esitelty tässä insinöörityössä kappalekohtaisesti. Luku 2 esittelee, mitkä asiat vaikuttavat määräyksen takana. Luku 3 esittelee uudet käsitteet. Insinöörityön luvut 4–9 keskittyvät sitten näiden käsitteiden syvällisempään ymmärtämiseen ja vaikutuksiin LVI-suunnitteluun. Insinöörityöhön on myös liitetty määräysten vaatimien laskentojen laskuesimerkkejä ja kaavoja.
Tuotemallintaminen LVI-projekteissa
Teknisen piirtämisen perusteet : Rakennuspiirustus. Oppilaan tehtäväkirja
Tiivistelmä: Työn tavoitteena oli koota tietopaketti, joka yhdistää teoreettista ja teknistä osaamista lämpöhäviölaskennasta. Ohjeen tarkoitus on auttaa aloittelevaa suunnittelijaa sisäistämään työvaihe nopeammin ja oppia yhtenäiset toimintatavat. Mestarityössä on pyritty keräämään oleellisimmat tiedot määräyksistä, alan kirjallisuudesta, eri ohjeista ja vakiintuneista käytännöistä. Tuloksena onnistuttiin kokoamaan tärkeimmät tiedot yhteen ohjeeseen, jota perehdytettävä voi käyttää apuna suullisien ohjeiden ohella. Kaiken kaikkiaan, monimutkaisesta ja laajasta aiheesta luotiin ohjeeksi sopivan kevyt ja selkeä paketti. Työsuoritukseen painottuva työ antaa konkreettisia ohjeita lämpöhäviölaskennan suorittamiseen ja tekee ruudunkaappausten avulla työkalut tutuksi.
Sosiaalitilojen ilmanvaihdon uudistaminen
Sandwich-rakenteisen märkätilaelementin LVI-suunnitteluohjeet ja viranomaishyväksyntä
Peseytymistilat
LVI-suunnitelma ekokylän kortteliin
LVI-suunnitteluohjeet
Tiivistelmä.
Teknisen piirtämisen perusteet. Koneenpiirustus : oppilaan tehtävät
LVI-insinööritoimiston laatukäsikirjan laadinta
Suomen rakentamismääräyskokoelma. D 4, LVI-piirrosmerkit
Muovitehtaan tuotantotilan ilmanvaihdon suunnittelu
LVIS-2000 järjestelmämalli
Talotekniikkaelementin käyttö saneerausrakentamisessa
Palo-ohjeistus LVI-suunnittelijalle asumisen uudisrakentamisessa
Energiadirektiivin vaikutus asuinrakennusten LVI-suunnitteluun
Korkeapaineputkistojen suunnittelu ja asennus
Tiivistelmä: Talotekniikkaelementin käyttö saneerausrakentamisessa. Linjasaneerauksia toteuttava yritys Emator Oy hyödyntää linjasaneerauksissaan Silotek Oy:n valmistamia Silotek™-talotekniikkaelementtejä. Kehykselliset talotekniikkaelementit nopeuttavat ja tehostavat rakennuskohteen valmistumista. Tehdasvalmisteisten elementtien kokoonpano tapahtuu asiakkaan LVIS-suunnitelman mukaisesti, ja elementteihin voidaan suunnittelemalla sijoittaa käyttövesiputkistot, lämmitysputket, viemäröintiputket ja ilmas-tointikanavat sekä kaasuputkia ja sähköjohdotuksia Silotek™-talotekniikkaelementti kehitettiin kevyeksi, vähän tilaa vieväksi, helposti muun-neltavaksi ja nopeasti asennettavaksi putkistoelementiksi, jota käyttäen asuntojen pysty-hormit voidaan nopeasti ja taloudellisesti asentaa. Talotekniikkaelementtiä nimitetään myös hormielementiksi ja putkistoelementiksi. Silotek™-talotekniikkaelementtiä voidaan käyttää sekä uudisrakennus- että peruskorjauskohteissa. Puhtaissa tehdasolosuhteissa tehtynä tuotteena Silotek™-talotekniikkaelementti on selkeäs-ti laadukkaampi lopputuote kuin paikalla tehtynä. Tehdasolosuhteissa putket ja kanavat eristyksineen voidaan asentaa pienempään tilaan kuin paikan päällä tehtynä. Näin saadaan huomattavaa tilan-säästöä. Silotek™-talotekniikkaelementti voidaan asentaa nopeasti, näin rakennusaika lyhenee ja asukkaiden haitta vähenee. Kaikki Silotek™-talotekniikkaelementit tarkesuunnitellaan aina kohdekohtaisesti kohteen LVI-suunnitelmien pohjalta. Suurin hyöty Silotek™-talotekniikkaelementeistä saadaan, kun putkistolle etsitään uusi asennuspaikka, jolloin vanhaa hormia ei tarvitse purkaa. Työssä testattiin Silotek™-talotekniikkaelementin toimivuutta käytännön kohteen valmis-tumisessa resursseja ja aikaa vähentävänä tekijänä. Erityisenä tavoitteena on selvittää, mil-laisia rahallisia ja ajallisia etuja sekä mahdollisuuksia Silotek™-talotekniikkaelementillä voidaan saavuttaa sekä suunnittelussa, valvonnassa ja urakoinnissa. Tulostuksena esitetään listaus saavutettavista eduista saneerauskohteissa ja menettelyn tavoista. Silotek™-talotekniikkaelementtien käyttämisellä toivotaan saavutettavan kilpailuetua muihin talotek-nisiin menetelmiin nähden. Käytännössä Silotek™-talotekniikkaelementtien käyttömahdollisuudet ja etuudet testataan niin sanotuissa kenttäolosuhteissa eri työmailla. Lisäksi hyödyt ja haitat vertaillaan vastaa-vien työmaiden kanssa, joissa ei käytetä talotekniikkaelementtejä. Perusideana on osoittaa, että talotekniikkaelementti on nopeampi asentaa kuin normaalin menetelmän mukainen paikan päällä rakennettu ja kannakoitu hormi/linjanousu.
Asuntokohteen LVI-suunnittelun laadunvarmistusmenettelyt ja niiden kehittäminen
