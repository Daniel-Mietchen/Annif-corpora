http://www.yso.fi/onto/yso/p9067 muutostyöt
muutostyöt muutostyöt
LVI-suunnitelma: vanhan omakotitalon muutos päiväkodiksi
Asiakaspalvelusta on tullut merkittävä osa rakennusliikkeen toimintaa. Perustajaurakoinnissa tämä yleensä kohdistuu asukasmuutostöihin ja niitä hoitavaan asiakaspalveluinsinööriin. Asiakaspalvelulla on suuri merkitys asiakastyytyväisyyden kannalta. Työn tavoitteena oli kehittää asukasmuutosten toimintamallia tehokkaampaan ja kannattavampaan suuntaan. Tärkeänä osana toimintamallin kehittämistä oli varustepakettimallin luominen. Varustepaketteihin oli tarkoitus kerätä suosittuja muutostöitä ja luoda muutama erilainen varustepaketti. Paketeista oli tarkoitus tehdä niin kattavia, että suurin osa asiakkaista löytäisi haluamansa materiaalit ja varusteet jo pakettien sisällöstä. Asiakkaan haluama varustepaketti valittaisiin jo asuntokaupan yhteydessä. Valmiiksi hinnoitellun paketin avulla asiakas saisi muutostöiden hinnan heti tietoonsa ja yksittäisten tarjousten laatiminen vähenisi. Tällä tavoin vähennettäisiin asiakaspalveluinsinöörin työtä. Tarkoituksena oli tutkia suosituimpia muutostöitä vuosina 2013–2015 valmistuneista kohteista. Varustepakettien sisällön oli tarkoitus pohjautua suoraan suosituimpiin muutostöihin. Analysoimalla suosittuja muutostöitä varustepakettien sisältö saataisiin asiakkaita kiinnostavaksi. Varustepaketteja ei voitu kuitenkaan ottaa käyttöön niiden sisällön jäädessä liian suppeaksi. Asuntojen sisätiloissa on erittäin vähän varusteita ja materiaaleja, joita voidaan vaihtaa valmiiksi hinnoiteltuihin vaihtoehtoihin. Suurin syy tähän on kylpyhuone-elementtien käyttö. Varustepakettien käyttöönotto on kuitenkin mahdollista keittiön vakioinnin myötä. Keittiön vakioinnin avulla keittiön muutostyöt voidaan ottaa osaksi varustepaketteja. Hyvä keittiöiden muutostyö on esimerkiksi hyllykaapin muuttaminen laatikostoksi. Asukasmuutostöiden toimintamallia miettiessä nousi esiin myös muita kehittämistarpeita. Tällaisia olivat muun muassa dokumentoinnin selkeyttäminen ja toiminnan yhtenäistäminen. Dokumentin selkeyttämiseksi suunniteltiin myös hahmotelma huoneistokortista käyttöönotettavaksi. Opinnäytetyö tehtiin Pohjola Rakennus Oy Hämeelle ja työn ohjaajana toimi tuotantojohtaja Miika Oksanen. Luottamuksellinen aineisto on poistettu julkisesta raportista.
Kälviän kirkon urkujen muutos- ja uudelleenäänitystyö
Siuronkosken vesivoimalaitoksen modernisointi
Suojellun puutalokiinteistön muuttaminen asuinkäyttöön. As.Oy Vuorihovi
Tila- ja korjaussuunnitelmat : Kärsämäen entinen kirjasto- ja päiväkotirakennus
Asukasmuutostyöprosessin kehittäminen : Uudisrakentaminen
Tässä opinnäytetyössä selvitettiin sähköurakan lisä- ja muutostöitä. Työssä kuvattiin sähköurakan sopimuksien syntymistä ja asiakirjojen laadintajärjestystä. Työssä pyrittiin kartoittamaan, miten lisä- ja muutostyöt olisivat vältettävissä nykyisin urakointitavoin. Työn yhtenä lähtökohtana oli selventää lisätöiden ja muutostöiden välinen ero sähköurakassa. Työssä käsiteltiin rakennushankkeen tilaajan ja sähköurakoitsijan välistä kanssakäymistä lisä- ja muutostöiden hankintavaiheessa ja selvennettiin tilauksen etenemistä niiden yhteydessä. Yhtenä työn pohdinnan kohteena oli myös lisä- ja muutostöiden oikea-aikainen havaitseminen ja teettäminen rakennusurakan aikana. Työn loppupuolella tuodaan esiin muutamia käytännön esimerkkejä sähköurakoiden lisä- ja muutostöistä. Esimerkit on koottu auttamaan lukijaa selventämään lisä- ja muutostöiden lähtökohtaisia eroja. Työssä ei varsinaisesti oteta kantaa lisä- ja muutostöiden hinnoitteluun, vaan kuvaillaan hinnan muodostumista ja ennakkohinnoittelukäytäntöjä. Työn pohdintaosuudessa etsittiin keinoja välttää lisä- ja muutostöitä jo käytössä olevilla urakointitavoilla.
Hotelli-ravintola Yöpuun aulabaarin palvelutoimintojen muutostyö
Sahatavarakuormien välivaraston modernisointi
Lisä- ja muutostyöprosessin kehittäminen rakennusliikkeen asuntotuotannossa
Opinnäytetyön tavoitteena oli suunnitella vesikattoremontti vanhaan 1960- luvulla rakennettuun liikekeskukseen, jonka nykyisessä katossa on rakennusteknisiä ongelmia. Projekti aloitettiin vertailemalla erilaisia kohteeseen sopivia kattomuotoja ja rakennevaihtoehtoja. Kohteen vesikattoremonttiin laadittiin rakennuslupakuvat sekä luonnokset rakennepiirustuksista. Lopullisten rakennepiirustusten laatiminen ei kuulu opinnäytetyöhön, koska ennen niiden tekemistä on tehtävä vielä alustavaa työtä, kuten mittauksia. Työn tekemisessä käytettiin lähdemateriaalina rakennusmääräyksiä, rakentamiseen liittyviä lakeja ja asetuksia sekä alan kirjallisuutta. Kohteen piirustukset laadittiin CADS- Planner House Pro – ohjelmistolla. Lopputuloksena saatiin tilaajalle rakennuslupahakemus tarvittavine asiakirjoineen sekä tarvittavat rakennepiirustusten luonnokset.
Rakennuksen käyttötarkoituksen muutoksen vaatimien rakenteiden muutostöiden suunnittelu
Käytössä olevien R-22-kylmäainesovelluksien käyttäjän velvollisuudet, tekninen muutos ja korvattavuus
Cessna 172M Skyhawk II vauriokorjausprosessi ja rekisteröinti experimental-luokkaan
Uuden asunto-osakeyhtiölain merkitys kunnossapito- ja muutostöille
Opinnäytetyön aiheena oli vuonna 1863 rakennetun hirsirunkoisen maatilan päärakennuksen peruskorjaussuunnitelma, kuistin muutostyö sekä muutostyöstä  tehtävä kustannussuunnitelma. Kohde sijaitsee Tarvasjoella Euran kylässä. Kohteesta olivat säilyneet vanhat arkkitehtikuvat, joiden perusteella tehtiin uudet arkkitehti- ja rakennekuvat, sekä energiatodistuksen ja kuistin muutostyöstä suuntaa antavan kustannusarvion. Kuntokartoitusta tehtäessä rakennus oli suhteellisen hyvässä kunnossa ottaen  huomioon rakennuksen asumattomuudesta johtuvien rakenteellisten vikojen syntymisen. Joissain rakenteissa oli muutamia korjauksia vaativia kohtia, jotka eivät varsinaisesti johtuneet huonosta rakentamisesta vaan epätietoisuudesta ja  rakennusmateriaalien käyttöiän saavuttamisesta. Peruskorjaussuunnitelman tavoitteena oli saada rakennuksesta nykyajan energia vaatimukset täyttävä, niin hyvin kuin se on mahdollista kuitenkaan tuhoamatta vanhojen rakenteiden rakennusperintöä. Muutostyön tavoitteena oli saada rakennuksesta nykyajan asumisviihtyvyyksien vaatimukset täyttävä, ottaen huomioon rakennuksen rakentamisajankohdan mukaiset julkisivut ja niiden ulkonäölliset vaatimukset. Opinnäytetyön apuvälineinä on käytetty Autocad-piirustusohjelmaa, Finnwoodmitoitusohjelmaa sekä muita työn tekemiseen tarvittavia välineitä. Työn tuloksena oli saada työn tilaajalle selkeät ja helposti toteutettavat  peruskorjaus- ja muutostyö suunnitelmat, suuntaa antava kustannuslaskelma ja nykyisin joka rakennuskohteesta vaadittava energiatodistus.
Vanhan hirsirakennuksen korjaus- ja muutostyö
AL3 aukirullauspukkien muutos
Vanha maatalousrakennus uudessa käytössä
Moottoripyörän muutos monipolttoainekäyttöiseksi
Esteettömän asumisen muutostyöt : materiaalia neuvontaan ja ohjaukseen
KKO 2008:19 : urakoitsijan lisä- ja muutostyövaatimukset sekä lisäaikavaatimus rakennusurakassa
Sähköautokonversio eCorolla 2.00 – muutostyön dokumentointi
Tiivistelmä: Asukasmuutostöiden tiedonhallinta linjasaneerauksessa.
Kompressorikaapin muutostyön layoutsuunnittelu
Esisopimus muutostöistä ja aiesopimus lisätöistä, YSE 1998 -sopimusehtojen tulkintaa
Opinnäytetyön tavoitteena oli laatia vuonna 1986 valmistuneen omakotitalon, jota on laajennettu 1993, julkisivuja koskevien muutostöiden suunnitelmat. Työ käsittelee kohderakennukseen toteutettavat muutostyöt koskien vesikattoa, ikkunoita, julkisivupintojen rappaamista sekä ulkopuolisia maalaustöitä. Työssä perehdytään erityisesti julkisivujen rappaustöihin. Työssä on käsitelty jokainen aihealue yleisesti, jonka jälkeen suoritettiin kohteeseen käytettävien materiaalien sekä työtapojen valinnat. Työ tehtiin olemassa olevaan rakennukseen, mikä omalta osaltaan helpotti työn suunnittelua. Kohderakennukseen tehdyt suunnitelmat pohjautuivat vanhoihin rakenne- sekä arkkitehtipiirustuksiin. Kohteen suunnittelussa huomiota kiinnitettiin erityisesti eri rakennusosien välisiin liitoskohtiin sekä rakennuksen ulkonäköön. Yleisesti ottaen suunnittelussa tulee erityisesti korjausrakentamiskohteissa kiinnittää erityistä huomiota kohteen suunnitteluun ja toteutukseen. Eri rakennusosien liitoksiin ja erityisesti julkisivujen teknisen toimivuuden kannalta olennaisiin seikkoihin tulee kiinnittää huomiota. Näitä ovat muun muassa sadevesien poisjohtaminen, rakenteiden riittävä tuulettuminen sekä kuivuminen ja muut rakenteiden kosteustekniseen toimivuuteen liittyvät asiat. Kohteessa toteutettavista töistä laadittiin suunnitelmat sellaisessa laajuudessa, että kohteessa tehtävät työt voidaan niiden pohjalta toteuttaa. Kohteen toteutukseen liittyen laadittiin urakka-asiakirjat rakennuttajan kannalta, ja ne pitävät sisällään kohteen teknistä toteutusta koskevat asiakirjat sekä rakennuttajan ja urakoitsijan väliset sopimusteknilliset asiakirjat. Asiakirjojen laadinnassa hyödynnettiin kohteesta olemassa olevia suunnitelmia. Varsinaisen työn teknistä toteutusta koskevat ohjeet on laadittu nykyisten rakennusmateriaalien työmenetelmien sekä tekniseen toimivuuteen liittyvien ohjeiden mukaisesti.
Best Way to Build -esitteen luominen Lemminkäinen Talo Oy:lle
Ravintola Merikosken tilat asunnoiksi : entinen menopaikka väistyy modernien huoneistojen tieltä
Opinnäytetyön aiheena oli suunnitella kuljetuskaluston muutostyö Maanrakennus Mikko Tiensuu Oy:lle.  Muutostyössä vanhasta kuorma-auton rungosta valmistettiin traktorin perävaunu. Perävaunuun suunniteltiin myös apuvoimansiirto. Työn ensimmäinen osuus käsittelee perävaunun vetoaisan suunnittelun, sisältäen lujuus-laskelmat, 3D-mallin ja piirustukset rakenteesta. Suunnittelun tuloksena saatiin toimiva aisarakenne, joka täyttää sille asetetut vaatimukset. Työn toisena osuutena oli suunnitella perävaunuun apuvoimansiirto. Työssä pohdittiin apuvoimansiirron erilaisia mahdollisuuksia ja suositeltiin toimivinta ratkaisua. Suositeltu apuvoimansiirto on monipuolinen ja tekee perävaunusta käytännöllisen lisän yrityksen kalustoon. Opinnäytetyön kirjallisessa osassa on selvitettynä suunnittelun eri vaiheet ja mitä tarkoitetaan apuvoimansiirrolla. Toteutus ja lopputulokset ovat esitettynä työn lopussa.
Alzheimerin tauti ja asunnon muutostyöt Tampereella : Kotiutustiimi
Rakennusurakan lisä- ja muutostyöt sekä niiden hallinta
Esteettömästi keittiössä : suunnittelussa ja toteutuksessa huomioitavia tekijöitä
Julkisivu on rakennuksen käyntikortti. Etenkin liikekiinteistöissä julkisivu vaikuttaa asiakkaan ensivaikutelmaan liikkeestä. Myös logistiikkakiinteistöjen julkisivut luovat kuvaa toimijasta. Betonisandwich-elementtien käyttö julkisivurakenteissa alkoi 1960-luvulla. Ensimmäisten elementtien tekninen käyttöikä jäi lyhyeksi, joten korjauksia niille on tehty jo kauan. Korjaustapoja on monia, ja niiden toimivuus ja vaikutukset tunnetaan hyvin. Ohutlevysandwich-rakenteita on alettu käyttämään laajassa mittakaavassa vasta 2000-luvulla ja teknistä käyttöikää on suurimmassa osassa rakennuskantaa vielä jäljellä. Ohutlevysandwich-julkisivujen korjaukset ovat vielä kohtuullisen uusi asia. Tämä opinnäytetyö kokoaa yhteen kuvauksia molempien julkisivurakennetyyppien korjaustavoista, kor-jaustapojen hintaluokista ja niiden vaikutuksista rakenteisiin, ulkonäköön sekä huollettavuuteen. Energiatehokkuusvaatimusten jatkuvasti kiristyessä joudutaan julkisivukorjausten suunnittelussa entistä useammin ottamaan huomioon myös uusien rakenteiden lämmöneristävyys. Julkisivuremontin yhteydessä voidaankin ulkonäkövaikutuksen lisäksi parantaa rakennuksen energiatehokkuutta. Logistiikka- ja liikekiinteistöissä on monia erilaisia toimintoja, jotka vaikuttavat kiinteistön energiankulutukseen. Julkisivujen lisäeristämisellä saavutettavia suoria energiasäästöjä täytyy tarkastella aina kiinteistökohtaisesti. Faceliftiin käytettävän korjaustavan valintaan vaikuttavat rakennuksen julkisivuille asetetut tavoitteet. Tavoitteet määräytyvät usein teknisten ja taloudellisten tekijöiden, arvo-tekijöiden ja yhteiskunnan asettamien tavoitteiden kompromissina. Eri korjaustavoilla on erilaiset rakenteita suojaavat ominaisuudet. Pintastruktuurivaihtoehdot ja pintarakenteiden huollettavuudet poikkeavat toisistaan. Julkisivukorjausta suunniteltaessa tehtävät valinnat vaikuttavat muun muassa kiinteistön vuokrattavuuteen, vuokratasoon, myytävyyteen, myyntihintaan, elinkaareen ja kiinteistön luomaan mielikuvaan. Valittu julkisivurakenne antaa rakennukselle ilmeen. Työn liitteeksi tehtiin erillinen korjaustapataulukko, jonka tarkoituksena on helpottaa kiinteistön omistajaa erilaisten korjaustapojen hintojen ja muiden ominaisuuksien vertailussa.
Liikekeskuksen vesikaton muutostyön arkkitehti- ja rakennesuunnittelu
AMKA-verkon sulakesuojaus ja näiden käytännön ratkaisuja
Opinnäytetyön tarkoituksena oli selvittää mitä vaikutuksia meridieselin käyttöön siirtymisellä on M/V Misanalla. Mitä muutostöitä pitää tehdä, että meridieseliä voi käyttää ja miten ne vaikuttavat käyttörutiineihin, käyttötalouteen sekä ympäristön kuormittamiseen. Lähteinä käytettiin laitevalmistajien käyttöoppaita, kurssimateriaaleja ja internettiä luotettavista lähteistä.  Työn alussa on kerrottu lyhyesti Godby Shipping -varustamosta ja M/V Misanasta. Muutoksia vaativien kohteiden toimintaa ja muutoksien syitä on selvitetty. Lopussa on pohdittu muutoksien seurauksia ja mitä olisi vielä hyvä ottaa huomioon.  Työn tuloksena saatiin havainnollistettua, kuinka laajasti polttoaineen vaihtaminen meridieselille vaikuttaa konehuoneen toimintaan.
Komponenttien sähkönsyöttöjen siirto ydinvoimalaitoksen osajärjestelmien välillä
Robottisolun muutostyö uudelle tuotantolinjalle
Kunnossapitovastuu ja muutostyöt asunto-osakeyhtiössä
Hellakakluunin modernisointi
Ristikkomuutossuunnitelma autotalliin
Toimintakeskus 4Hanhen kuntoarvio ja uudisluonnostelu
Lisä- ja muutostöiden hallinta hotellirakennuskohteessa
Asiakkuudenhallinta asuntotuotannon lisä- ja muutostöissä
Urakkakohteessa tehtävän lisä- tai muutostyön toteutus laskutyönä
Kuljetuskaluston muutostyö : kuorma-autosta traktorin perävaunu
Aaltopahvikoneen vastaanottolaitteiston modernisointi
Ikääntyneiden kotiympäristöjen muutostyöt : kahden hankkeen integroivat johtopäätökset
Piper PA-31P Navajon ohjaamopäivityksen suunnittelu
Sähkölämmitteisen pientalon energiaremontti
M/V Misanan muutostyöt meridieselin käyttöönottoa varten
Levyleikkurin muutostyöt
Kivinavetan muutostyöt nykypäivän talliksi ja rakennuskustannusten vertailu uudisrakennukseen
Korjaushankkeen läpivienti
Kanavaranta - makasiinin muutos hotelliksi
Osakkaan muutostyöprosessin hallinta ja kehittäminen asunto-osakeyhtiössä
Lisä- ja muutostyöt sähköurakassa
Kesämökistä ympärivuotiseksi asunnoksi
Muutostöiden toteuttaminen asuntorakentamisessa
Tiivistelmä:
Asukasmuutosten toimintamallin kehittäminen
Fyysisen lähiympäristön yhteys PADL-toiminnoista suoriutumiseen kotona asuvilla 80- ja 85-vuotiailla jyväskyläläisillä
Katsastushallin muuttaminen rengashalliksi ja pikahuolloksi
Vanhan hirsitalon toinen elämä
Fysioterapeutti osana asunnon muutostyöprosessia
Puolilämmin tulityötila : käyttötarkoituksen muutos
Suomen lainsäädäntö velvoittaa kunnan tekemään vammaispalvelulain perusteella välttämättömät asunnon muutostyöt. Tällä pyritään turvaamaan vamman tai sairauden takia henkilön kotona asuminen mahdollisimman pitkään. Opinnäytetyön tavoitteena oli kuvata vammaispalvelun asunnon muutostyöprosessia Tampereella sekä yleisimpiä muutostöitä. Työ toteutettiin tutustumalla muutostyötä ohjaavaan lainsäädäntöön. Muutostöistä vastaavaa rakennusmestaria Ulla-Maija Altosta ja rakentamisyksikön päällikköä Tapio Seppälää haastateltiin. Sen lisäksi seurattiin muutostyön toteuttamista todellisessa kohteessa.  Opinnäytetyön tuloksena syntyi kuvaus asunnon muutostyöprosessista. Tarkasteltiin myös yleisimpiä muutostöitä sekä kuvattiin muutostyöhankkeen etenemistä hakemuksesta työn toteutukseen. Työn lopussa pohdittiin asiakkaan odotuksia muutostöiden laadun suhteen, muutostyöprosessin kestoon vaikuttaneita tekijöitä sekä töiden toteutumista opinnäytetyön tekijän havaintojen perusteella.
Asuntokohteiden asukasvalintojen sekä lisä- ja muutostyöprosessin organisointi ja hallinta Palmberg TKU Oy:ssä
Tiivistelmä: Sähköteknisten apuvälineiden hyödyntäminen vanhusten kotona-asumisessa.
Tekman Tuki ry / B-talon muutos- ja korjaustyöt
Isokatu haastaa Rotuaarin : Oulun ydinkeskustan katuympäristö uusitaan
Yleisten sopimusehtojen mukainen lisä- ja muutostyöprosessi
60-luvun omakotitalon muutostyöt
Työssä suunniteltiin ja toteutettiin moottoripyörä, joka toimii kahdella eri polttoaineella sekä niiden seoksella. Työn taustana oli suuri kiinnostus moottoripyöriä ja niiden kehittämistä kohtaan. Työssä sovellettiin autoissa käytettävää monipolttoainekäyttötekniikkaa, joka on vaihtoehtona jo monella eri merkillä. Monipolttoainekäyttöiseksi muuttaminen voidaan toteuttaa muissakin nelitahtisissa bensiinikäyttöisissä ajoneuvoissa, esimerkiksi mönkijöissä. Työssä asennettiin polttoaineanturi ja happitunnistin sekä vaihdettiin alkuperäinen ohjainlaite Megasquirt-ohjainlaitteeseen. Lisäksi muutettiin johtosarja vastaamaan ohjainlaitteen tarpeita. Työssä ilmeni ongelmia kampiakselin tunnistimen signaalissa. Signaalia ei saatu muutettua oikeaksi. Ongelman aiheutti osien pieni koko ja rajoitettu tila. Työtä ei saatu valmiiksi aikataulussa, ja kehitystyö jatkuu tulevaisuudessa tämän opinnäytetyön ulkopuolella.
Lypsykarjanavetasta nykyaikaiseksi hevostalliksi : Haikan tila
Kopioi opinnäytetyön kielellä tehty tiivistelmä alla olevaan laatikkoon ja poista tavutus.: Opinnäytetyön aiheena oli tarkastella asunto-osakeyhtiössä tapahtuvia osakkaiden toteuttamia muutostöitä ja kehittää siihen liittyvää toimintaprosessia. Työn tavoitteena oli tehostaa sen toimeksiantajan Varsinais-Suomen Isännöintitalo Oy:n toimintaa. Uusi asunto-osakeyhtiölaki astui voimaan heinäkuussa 2010, ja yhtenä muutoksena vanhaan lakiin oli tarkennukset osakkaiden toteuttamiin muutostöihin. Suomessa asunto-osakeyhtiössä asuminen on yhä yleistyvä asumismuoto, ja rakennuskannan vanheneminen vaikuttaa muutostöiden yleistymiseen tulevaisuudessa. Osakkaiden toteuttamat muutostyöt koskettavat myös muita henkilöitä kuin vain itse osakasta. Muutostyöprosessin hallintaan perehdytään opinnäytetyön toimeksiantajan Varsinais-Suomen Isännöintitalo Oy:n isännöimissä kohteissa. Kyselyjen ja esimerkkikohteiden avulla kartoitettiin toimintaprosessin nykytila, etsittiin siitä ongelmakohtia sekä pohdittiin ratkaisuja sen kehittämiseen. Työn lopussa pohditaan aiheeseen liittyviä jatkotutkimus ja -kehitys mahdollisuuksia.
Huoneistoremontti - ratkaisuja kodin remontoijalle : remontoi oikein, paranna asumisviihtyisyyttä ja lisää huoneiston arvoa
Linjasaneeraustyömaan aikataulun sekä lisä- ja muutostöiden hallinta
Linjasaneerausten osakasmuutosten hallinta
Lisätyöanalyysi
Cessna A185E Skywagon siipien modifointi : Modifikaatioiden etsintä ja selvitys
Savion VPKn toimitilojen muutossuunnitelma 2011
Hyvinvointiteknologian mahdollisuudet kotihoidon palveluprosessien kehittämisessä : Nykytilan kartoitus Kotona kokonainen elämä -kehittämishankkeen kunnissa
Lisä- ja muutostöiden hallinta peruskorjaustyömaalla
Logistiikka- ja liikekiinteistöjen faceliftit : julkisivujen korjaustavan valinta
Maatalouden kalustosuojan muutostöiden hankesuunnittelu
Lisä- ja muutostöiden hallinta
Tarinagolfin klubirakennuksen laajennus/muutossuunnitelma
Leipomorakennuksen käyttötarkoituksen muutos : mahdollisuudet ja rajoitukset
Avoauton muutostyöhön tarvittavat rakennemuutokset
Maatilanpäärakennuksen kylmän ullakkotilan ottaminen asuinkäyttöön
Hallirakennuksen muutostöiden rakennussuunnittelu
Tiivistelmä.
Saneeraustyömaan yhteistyö rakennuttajan, pääurakoitsijan ja pääsuunnittelijan näkökulmasta.
Hirsihuvilan kuntoarvio ja muutos- ja korjaussuunnitelma
Asukasmuutostyöohje
Kunnossapito- ja muutostyöt asunto-osakeyhtiössä
Tiivistelmä: Lisä- ja muutostöiden hallinta. Keskeinen osa rakennusliikkeen taloudelliselle kannattavuudelle on urakoitsijan oikeus   saada rahallisia korvauksia ja urakka-ajan pidennyksiä suunnitelmamuutoksista ja tilaajan   velvollisuuksien laiminlyönneistä. Tässä opinnäytetyössä on yleiskatsaus tilaajan ja urakoitsijan velvollisuuksista rakennusurakassa. Tavoitteena oli selventää urakoitsijan toimintatapa lisä- ja muutostöiden hallinnassa, jotta urakoitsijan oikeudet kustannuskorvauksiin   ja urakka-ajan pidennyksiin säilyvät. Opinnäytetyössä tutkittiin menettelytapoja, joilla urakoitsija voi turvata oikeutensa urakka-ajan pidennyksiin tilaajan laiminlyötyä velvollisuutensa.  Opinnäytetyö toteutettiin pääasiallisesti kirjallisuustutkimuksena. Tutkimusaineisto koostuu   rakennusalan kirjallisuudesta, oikeustuomioista ja vuoden 1998 rakennusurakan yleisistä   ehdoista. Kokemuksia ja esimerkkejä aiheesta kerättiin alan ammattilaisilta ja esimerkkikohteista.  Tutkimus osoittaa, että urakoitsijan ainoa tapa turvata oikeutensa saada korvausta on toimimalla sopimuksenmukaisesti. Urakoitsijan tulee täyttää omat velvollisuutensa ja olla   aktiivinen huomauttamaan ja reklamoimaan tilaajan laiminlyötyä velvollisuutensa. Ennakkotapausten ja yleisten sopimusehtojen kautta on todistettu, että korvaukset suunnitelmamuutosten aiheuttamista kustannuksista ja häiriöistä on sovittava ennen muutostyön aloittamista. Urakoitsijan on perusteltava tilaajalle häiriöiden aikatauluun aiheuttaneet viivästykset, mikäli urakoitsija vaatii urakka-ajan pidennystä.
Kunnallisen palvelujärjestelmän tarjoamat kodin muutostyöt ikääntyneille
Asukasmuutostöiden hallinta
Osakkaiden tekemät muutostyöt osakehuoneistoissa
Leipomorakennuksen käyttötarkoituksen muutos : - mahdollisuudet ja rajoitukset
Lisä- ja muutostyöt asuntorakentamisessa
Kuntoarviointi ja sen pohjalta tehdyt korjaustoimenpiteet
Lemminkäinen Talo Oy:n tilaaman asukasmuutostöiden hallintaan keskittyvän ohjeen tehtävä on auttaa kylpyhuoneremontin asukasmuutostöistä vastaavaa henkilöä sujuvan ja asukkaan toiveita vastaavan muutostyön tekemisessä.     Opinnäytetyö tehtiin hyödyntäen osittain jo olemassa olleita kaavakkeita, lomakkeita ja tiedotemalleja. Osa taulukoista kehitettiin As Oy Porvoonportin työmaalle, jonka kautta linjasaneerauskohteen asukasmuutostöiden etenemistä tässä opinnäytetyössä käsitellään.     Asukasmuutostöiden hallinnan työohjeessa käydään läpi korjausrakentamisprojektin sisältö tilaajan toiveiden, arkkitehtisuunnitelman mukaisten ratkaisujen, osakkaan omien valintojen, ja hänelle annettavan henkilökohtaisen suunnitteluavun kautta valmiiseen kylpyhuoneeseen asti.    Työmaan sisäinen tiedonkulku lisä- ja muutostöissä on suuressa roolissa, sillä tiedon pitää kulkea samanlaisena koko ketjun läpi, muutostyön suunnittelijalta työn toteutukseen ja toteutuksen työnjohtoon. Työmaan sisäinen tiedonkulku ei saa missään vaiheessa aiheuttaa tulkinnanvaraisuuksia, vaan kaikkien työohjeita lukevien täytyy ymmärtää työohjeet ja suunnitelmat samalla tavalla.    Liitteenä opinnäytetyössä on myös malleja osakkaille ja asukkaille lähetettävistä valintalomakkeista, tarjouksista ja tiedotteista, joita kohdekohtaisesti muuttamalla työtapaohjetta voidaan käyttää apuna asukasmuutostöiden hallinnassa linjasaneerauskohteissa.
Kempeleen asemaa myllerretään : Zatelliitin kohdalle rakennetaan alikulkukäytävää ja kaksi tasoristeystä poistetaan
Uusi asunto-osakeyhtiölaki osakkeenomistajan näkökulmasta
Pientalon kattomuodon muutos : vertailu toteutuksesta puu- ja teräsristikoiden välillä
Tämän opinnäytetyön tarkoituksena oli laatia kaikki tarvittavat laskelmat sekä suunnitelmat yläpohjan ristikkorakenteen muutostöihin. Rakennuksen yläpohjarakenteita kannattelee ennen muutostyön toteutusta massiiviset puuristikot, jotka vaihdetaan teräsrakenteisiin A-kannattajiin. Muutostyö aloitettiin tekemällä tarvittavat mittaukset paikanpäällä. Seuraavaksi hahmoteltiin tulevan rakenteen muoto sekä määritettiin sille kohdistuvat kuormat. Itse profiilien kestävyyslaskenta toteutettiin laskentaohjelman avulla. Liitoksien kestävyystarkastelu suoritettiin käsinlaskentana, niiltä osin kuin se nähtiin tarpeelliseksi. Kokonaisuudessaan laskenta suoritettiin Eurokoodin vaatimusten mukaisesti. Muutossuunnitteluun sisältyy myös osa-, kokoonpano- sekä asennuspiirustuksien teko, mutta nämä rajattiin kirjallisen version ulkopuolelle niiden paperikoon vuoksi. Niiden sijasta työssä on esitetty periaatepiirrokset liitoksista.
Työmaan raportointilomake
Opas ikääntyneen muistioireisen kodin muutostöihin
Tiivistelmä: Sähkölämmitteisen pientalon energiaremontti. Insinöörityö on laadittu EEMontti – Lämmityskulut puoleen -kilpailun aikana kerätystä tutkimustiedosta ja mittaustuloksista. Energiaremontin päätavoitteena on puolittaa kiinteistön lämmitysjärjestelmän ostoenergiankulutus, johon luetaan mukaan tilojen, ilmanvaihdon ja lämpimän käyttöveden lämmitys. Työssä esitellään yhteen kilpailun sähkölämmitteiseen kohdekiinteistöön tehdyn remontin toteutus ja vaikutukset energiankulutukseen ja sisäilmastoon. Energiaremontin kohteena on 1970-luvulla rakennettu neljän makuuhuoneen omakotitalo, jonka kerrostasoala on 166,3 m2. Rakennuksen ulko- ja väliseinät ovat pääsääntöisesti tiilirakenteisia. Ennen remonttia talossa oli painovoimainen ilmanvaihto ja lämmönjako toteutettiin sähköpattereilla ja lattialämmityksellä. Lisälämmönlähteinä talossa on takka ja ilmalämpöpumppu. Energiaremontin myötä talon lämmityspatterit uusittiin ja taloon asennettiin lämmöntalteenotolla  varustettu ilmanvaihtojärjestelmä, johon on integroitu ilmalämpöpumppu. Kokonaissähkönkulutus ennen remonttia oli noin 24 000 kWh vuodessa. Ilmanvuotoluvuksi n50 mitattiin 18,9. Yhden makuuhuoneen hiilidioksidipitoisuus ylitti mittausjaksolla säännöllisesti öisin 2 000 ppm ollen keskimäärin 1 296 ppm. Remontin jälkeen makuuhuoneen CO2-pitoisuus oli mittausjaksolla keskimäärin 584 ppm pysyen aina alle 921 ppm. Äänitaso eri huoneissa remontin jälkeen oli alle 28 dB. Työssä selostetaan käytetyt mittausmenetelmät ja käsitellään saadut mittaustulokset. Energiaremontin tavoitteena ollutta ostoenergiankulutuksen puolittamista ei laskennallisesti saavutettu. Merkittävimmät laskennan epävarmuustekijät liittyvät takan ja ilmalämpöpumpun  sekä ilmavuotojen vaikutuksien arviointiin. Tärkeimmät projektin aikana tehdyt havainnot olivat sisäilman laadun huomattava paraneminen ja tätä kautta energiaa kuluttavan  ikkunatuuletustarpeen poistuminen sekä mittauksin osoitettu kohdekiinteistön erittäin suuri epätiiviys ja ilmanvaihdon havaitseminen ylipaineiseksi. Asukkaat kokivat uuden järjestelmän käytön osittain monimutkaiseksi, mutta he olivat tyytyväisiä remontin sisäilmastovaikutuksiin sekä siihen, että talossa pystyi asumaan koko remontin ajan.
Pumppujen sähkönsyöttöjen siirto osajärjestelmien välillä
Asunto-osakeyhtiön vahingonkorvausvelvollisuus erityisesti kunnossapito- ja muutostöistä aiheutuneesta vahingosta
Epäkeskopuristimen muutostyön dokumentointi
Fysioterapeutin rooli ja tehtävät asunnon muutostyöprosessissa
Tämä opinnäytetyö tehtiin Turun Ammattiopistosäätiön (TAO) toimesta TAO:n hallinnoiman kiinteistön muuttamiseksi opetuskäyttöön soveltuvaksi. Kiinteistö on vuokrattuna Turun Ammattiopistosäätiölle ja sen vuoksi siihen ei kannata tehdä suuria rakenteellisia muutoksia. Kiinteistö on aikaisemmin toiminut rakennusliikkeen varasto-ja toimistorakennuksena. Kiinteistö on osittain kaksikerroksinen ja sen toisessa kerroksessa on ollut aikaisemmin pääasiassa sosiaali- ja toimistotiloja. Alakerrassa on ollut suurehkoja tiloja työsali ja varastokäyttöön. Muutostyöt tehdään opiskelijoiden läsnä ollessa mikä aiheuttaa omat vaikeutensa ja etunsa työn suorittamiselle.
Liimapuurakenteisen varastohallin muutossuunnitelmat
Perustajaurakointihankkeen asukasmuutostyöprosessin kehittäminen
Opetustilojen muutostyö Turun ammattiopiston sisustajalinjalle
Linjasaneerausprojektien osakasmuutosten hallintatyökalujen kehittäminen
Säiliöaluksen konehuoneen rakentamis- ja muutostyöt viiden ensimmäisen vuoden aikana
Käytönaikaisten rakentamispalvelujen toteuttaminen toimistokiinteistöissä
Kylvölannoittimen muutostyö : Hinattavan kylvölannoittimen muuttaminen jyrääväksi
Tiivistelmä: Insinöörityössä oli tavoitteena tehdä LVI-suunnitelmat päiväkodille, joka tehtiin vanhaan 1900-luvun asuintaloon. Ilmastoinnin suunnittelussa oli huomioitava, että julkisivu oli suojelukohde. Apuna työssä käytettiin kirjallisuutta, Suomen rakennusmääräyskokoelmaa ja alan ammattilaisia. Työ aloitettiin perehtymällä Suomen rakennusmääräyskokoelmaan ja sieltä saataviin ilmastointimääräyksiin päiväkodin osalta. Tämän jälkeen haastateltiin alan ammattilaisia huoneiden sijoittelun ja toimivan kokonaisuuden luomiseksi. Erityisesti tarkasteltiin keittiön ja kylpyhuonetilojen riittävien vesi- ja viemäpisteiden määrittäminen. Työn lopputuloksena saatiin ilmastointi-, vesi- ja viemärisuunnitelmat päiväkodin toteuttamiseksi. Suunnittelun lopputulosta voi hyödyntää myöhemmin vastaavien kohteiden suunnittelussa.
Lisä- ja muutostyöt peruskorjaustyömaalla : Niiden hallinta ja syntymisen syiden seuranta
Kilpa-ajoneuvon rungon jäykkyyden ja turvakaarien kehittäminen FE-analyysien avulla
Asukasmuutosprosessi RS-kohteessa
Moottoripyörän modifiointi ja muutoskatsastus
Ilmanvaihtojärjestelmien muutosratkaisuja
Vanha navetta uuteen käyttöön : lehmien, sikojen ja lampaiden asuinsija sopii myös ihmisille
Asiakasymmärryksen hyödyntäminen asuntotuotantoprosessissa
Asukasmuutostöiden hallinta omaperustaisessa asuntotuotannossa
Tietomaan renovointi
Omakotitalon kuntoarvio, muutossuunnitelma ja energiataloudellisuuden tarkastelu
Maneesista navetaksi - asiantuntijan avulla
Laadunhallinta ja valvonta kylpyhuoneremontissa
Asukasmuutostöiden hallinta korjausrakennusprojektissa : Työohje
Tilamuutostyöt Jyväskylän ammattikorkeakoulussa
Asukasmuutostyöprosessin toimintamalli
Jälleenrakennuskauden pientalon saneeraustöiden rakennesuunnittelu
Asukasmuutostyön suunnittelun kehittäminen Juha Semberg Oy:lle
OL1 ja OL2 päämuuntajatilojen sepeliarinan muutostyön suunnittelu
Osakkeenomistajan kunnossapitovastuu ja muutostyöoikeus asunto-osakeyhtiössä
Tiivistelmä: Käenpesän palvelukeskuksen vesikatteen muutostyö.
1930-luvulla rakennetun hirsirakennuksen muutostyösuunnitelma
Kotkantien teknillinen oppilaitos
VAMMAISPALVELULAIN MUKAISET ASUNNONMUUTOSTYÖT ETELÄ-KYMENLAAKSOSSA  : Asunnonmuutostöiden asiakaspalautekysely
Cessna 172M -lentokoneen siipien kunnostus ja modifiointi
Hämeentien sillan peruskorjaus
Pölynpoistosuodattimen muutostyö
Pohjoisen alikäytävän luonne muuttuu : vanha ratasilta uusitaan kokonaan
Omakotitalon julkisivujen muutostyöt
Rio remontoitiin teatteriravintolaksi
Käenpesän palvelukeskuksen vesikatteen muutostyö
Lisä- ja muutostyömenettely
Talo Uusitalo : peruskorjaus- ja muutossuunnitelma
Linjasaneerauksen asiakastyytyväisyyden hallinta
Opinnäytetyö on laadittu Tampereen ammattikorkeakoulu Oy:lle. Työn lähtökohtina ovat koulun omat rakennushankkeet, joiden rakennusvaiheen aikana ilmaantui erinäinen määrä lisä- ja muutostöitä. Lisätöiden määrä vaihtelee työmaakohtaisesti, ja ne ovat aina tilaajalle ylimääräinen kuluerä. Toimeksiantaja halusi analyysin TAMKin rakennustyömaillaan kesällä 2015 tehdyistä lisätöistä ja siitä, miten niitä vähennetään jatkossa.    Tavoitteena opinnäytetyössä on vähentää tilaajan maksettavaksi koituvia lisätyölaskuja tulevaisuuden rakennushankkeissa. Näin alennetaan rakennushankkeen kokonaiskustannuksia ja pienennetään urakkasumman nykyistä 10 %:n lisätyöbudjettivarausta usealla prosentilla. Yhtenä tavoitteena työssä on saattaa lukijoille tietoutta lisätöistä ja niiden sopimusmenettelystä sekä kahden eri urakkamuodon lisätyökäytännöistä.    Työ tehtiin tilaajan roolissa rakennushankkeiden lisätöitä tarkastellen kahdella eri rakennustyömaalla. Ensimmäinen rakennustyömaista oli remontointi- ja muutostyö Tampereen ammattikorkeakoulun päärakennuksessa ja toinen koulun liikuntarakennuksen laajennus- ja peruskorjaustyömaa. Työ suoritettiin keräämällä tietoa lisätöiden aiheutumisesta ja niiden kustannuksista. Opinnäytteessä analysoitiin tarkasti lisätöiden kustannukset, osa-puolien virheet tai huolimattomuudet ja se, miten lisätyö olisi voitu estää.    Opinnäytteen sovellusosan keskeinen parannuskohde oli keksiä tapoja lisätöiden kustannuksien pienentämiseksi Tampereen ammattikorkeakoulun tulevissa rakennushankkeissa. Tietoa lisätöiden syistä ja kustannuksista saatiin paljon. Lisätöiden vähentämiseksi löydettiin hyviä parannusehdotuksia tilaajan, urakoitsijoiden ja suunnittelijoiden nykyisiin menettelytapoihin.    Johtopäätösosiossa mietitään eri näkökulmista rakennus- ja suunnitteluyrityksien suhtautumisen muuttamista lisätöihin erilaisilla näkökulmilla. Lisäksi pohditaan tilannetta, jossa rakennus- ja suunnitteluyrityksillä on oma lisätyöhistoria, joka vaikuttaa tilaajien urakointi- ja suunnittelijavalintoihin. Yksi johtopäätöksien ajatuksista on, ettei pienistä muutoksista ja lisäyksistä tarvitsisi aina käynnistää lisätyöprosessia.    Asiasanat: lisätyö, suunnitelma- ja hintamuutos, lisätyösopimus.
Konekonseptien vertailu
Asukasmuutostöiden tiedonhallinta linjasaneerauksessa
Pyöräalustaisen kaivukoneen varustelun dokumentointi
Vanha postitalo : Kauppurienkatu 13
Tiivistelmä: Tämän insinöörityön tavoitteena oli kehittää Consti Talotekniikka Oy:n linjasaneerauksia toteuttavien yksiköiden käyttöön mahdollisimman tehokkaat työkalut linjasaneerausprojekteissa esiintyvien osakasmuutosten käsittelyn helpottamiseksi. Tavoitteena oli myös kartoittaa selainpohjaisen asuintaloportaalin, Oma Consti -järjestelmän kehitystarpeet myöhemmin toteutettavaa järjestelmän uudistamista varten. Osakasmuutokset ovat osakkeenomistajien, eli osakkaiden linjasaneerauksien yhteydessä omalla kustannuksellaan urakoitsijalla teettämiä lisä- ja muutostöitä. Osakasmuutokset eivät sisälly taloyhtiön tilaamaan urakkasuoritukseen, joten osakasmuutoksia koskevat sopimukset syntyvät osakkaan ja urakoitsijan välille. Työ toteutettiin haastattelemalla eri yksiköissä osakasmuutoksia käsitteleviä henkilöitä, sekä linjasaneerauksiin osallistuneita osakkaita. Haastattelujen avulla selvitettiin eri yksiköissä käytössä olleet osakasmuutosten hallintatyökalut sekä niihin liittyvät kehitystarpeet. Osakashaastattelulla pyrittiin selvittämään osakkaiden mielipiteitä nykyisiin toimintatapoihin liittyen. Haastattelujen lisäksi kerättiin eri yksiköissä osakasmuutosten hallinnassa käytetyt lomakkeet ja muut dokumentit yhteen kehitystarpeiden arvioimiseksi.    Kerätyn aineiston sekä haastattelutulosten pohjalta luotiin kaikkien yksiköiden käyttöön osakasmuutosten käsittelyä helpottava toimintamalli, joka sisältää tämän työn aikana kehitetyt hallintatyökalut. Kehitettyjä hallintatyökaluja ovat ennakkokatselmuslomake, aloituskatselmuslomake, huoneistokortti sekä lisätyökoontilista. Oma Consti -järjestelmän uudistamista varten laadittiin kehityssuunnitelma, joka sisältää tutkimuksissa ilmenneet kehitystarpeet järjestelmän ominaisuuksiin liittyen. Tämä insinöörityö oli tarpeellinen, koska osakasmuutokset ovat yleistymässä nykyajan linjasaneerauksissa, mikä tarkoittaa sitä, että osakasmuutosten käsittelyyn ja hallintaan joudutaan panostamaan entistä enemmän. Consti Talotekniikka Oy:ssä ei ennen tämän työn tekemistä ole ehditty keskittyä osakasmuutosten hallinnan kehittämiseen.
Pintamateriaalien tuotteistaminen asuntomuodoittain
Liiketilan muutostyöt hammaslääkäritiloiksi
Sähköteknisten apuvälineiden hyödyntäminen vanhusten kotona-asumisessa
Saaren jälleensyntyminen
Lisä- ja muutostyöt LVI-urakassa
Tiivistelmä: Opinnäytetyössä tarkastellaan erilaisissa rakennuksissa tehtyjä ilmanvaihtojärjestelmien muutos- ja perusparannusratkaisuja sekä vertaillaan Suomen rakentamismääräyskokoelman osa D2 eri vuosina ilmestyneitä ilmanvaihtomääräyksiä ja ohjeita keskenään ilmanvaihtomäärämitoituksen ja lämmöntalteenottohyötysuhteen kannalta. Lisäksi opinnäytetyössä tutkitaan omakotitalon ilmanvaihtokoneeseen ja järjestelmään suoritettuja huoltotoimenpiteitä ja niiden vaikutusta ilmanvaihtomääriin. Opinnäytetyössä päädyttiin siihen, että ilmanvaihtojärjestelmiin tehtävät muutokset on aina tapauskohtaisesti suunniteltava ja niissä on otettava huomioon elinkaarikustannukset ja pyrittävä minimoimaan IV- järjestelmän energiankulutus käyttämällä hyvillä hyötysuhteilla olevia poistoilmanlämmöntalteenottojärjestelmiä. Opinnäytetyön IV-järjestelmän huolto- ja puhdistusosiossa suoritetuissa ilmamäärämittauksissa havaittiin, että on ehdottaman tärkeää, että IV-järjestelmien suodattimet vaihdetaan riittävän usein ja muutenkin järjestelmä pidetään puhtaana ja muutkin huoltotyöt suoritetaan ajallaan. Ilmanvaihtomäärät putoavat selvästi, jos järjestelmän eri osat ovat likaisia.
Asunnonmuutostöiden hyvän käytännön perusteet Espoon kaupungissa : asiakkaiden ja ammattilaisten yhteinen näkökulma
Opinnäytetyön tarkoitus on esitellä vaurioituneen Cessna 172M Skyhawk II -yleisilmailukoneen vauriokorjausprosessia sekä sen lentokuntoon saattamiseen ja experimental-luokkaan rekisteröintiin liittyviä asioita. Työssä perehdytään yhden lento-koneyksilön suunnittelua koskeviin tavoitteisiin ja rakennusratkaisuihin. Tavoitteena oli koota kattava kertomus rakennusprojektin etenemisestä ja menetelmistä sekä selvittää viranomaisten määrittämät harrasterakentamista koskevat määräykset ja vaatimukset. Projektin alussa määriteltiin tavoitteet ja vaatimukset, jotka valmiin ja lentokuntoisen lentokoneyksilön tulisi täyttää. Vaihtoehtoiset rakennus- ja kokoonpanoratkaisut käytiin läpi yhdessä koneen omistajan sekä muun suunnitteluryhmän kesken ja tehtyjen päätösten pohjalta laadittiin projektille rakennussuunnitelma. Vauriokorjaustoimenpiteet pyrittiin tekemään valmistajan määrittämien virallisten huolto- ja korjausohjeiden mukaisesti. Suunnittelussa ja kokoonpanoratkaisuissa hyödynsimme projektiryhmään kuuluvien henkilöiden osaamista ja aiempaa kokemusta. Projektiin kuului myös uuden moottori-tyypin ja potkurin valinta sekä ohjaamon päivittäminen nykyaikaisempaan ohjaamomalliin. Opinnäytetyön tuloksena on kertomus yhden lentokoneyksilön vauriokorjausprosessista ja rakennussuunnitelmaan vaikuttaneiden tekijöiden vertailusta. Työn yhteydessä syntyi myös kokoonpanoon ja järjestelmiin liittyviä taulukoita, kuvioita ja kaavioita. Kokonaisuudessaan työ antaa selkeän kuvan siitä, mitä rakennusvaiheessa projektikoneelle on tehty ja miten ratkaisuihin on päädytty. Yleisilmailukoneiden harrasterakentaminen on vaativaa ja aikaa vievää työtä. Projektiin sisältyy varsinaisen suunnittelun ja rakennustyön lisäksi aina myös paljon selvitystöitä ja viranomaisvaatimuksien läpikäymistä. Varsinaisen rakennustyön jälkeen käydään vielä monivaiheinen rekisteröintiprosessi koelentoineen ja katsastuksineen. Suomen ilmailuviranomainen on määrittänyt kattavat säännöt harrasterakenteisten ilma-alusten rakentamiseen ja rekisteröintiin. Experimental-ilmailumuoto on oikein toteutettuna turvallinen ja antoisa laji, ja se mahdollistaa uusien lentolaitteiden suunnittelun, rakentamisen ja kehittämisen.
Törnävän kirkon muutospiirustus
Opinnäytetyön aihe tarjoutui kesäharjoittelu työpaikan varusteluprojektista. Kesäharjoittelu suoritettiin Rotator Oy:lle kesällä 2013. Harjoittelun päätyttyä tarjoutui mahdollisuus dokumentoida pyöräalustaisen kaivukoneen varusteluprosessi. Varusteluprosessi erosi normaaleista varustelutöistä yrityksessä, koska osa varustelussa tehtävistä muutoksista ei ollut tavanomaisia. Varusteltava kaivukone oli tilattu Destia kalusto Oy:lle ratakäyttöön. Koneella tullaan tekemään junan raiteiden kunnostus ja huoltotöitä, ja kone varusteltiin ratatyöskentelyyn sopivaksi. Tavoitteena oli dokumentoida koneeseen tehtävät muutokset ja kuvata varusteluprosessin etenemistä tilauksesta valmiin koneen luovuttamiseen. Dokumentoinnin tarkoituksena on helpottaa huolto- ja korjaustöitä sekä yhdenmukaistaa tulevia vastaavanlaisia varustelu prosesseja. Varusteluprosessi dokumentoitiin koneen tilaamisesta valmiinkoneen luovuttamiseen. Dokumentoinnin tuloksena saatiin kerättyä kuvamateriaalia ja kaavioita varustelun eri vaiheista. Eri vaiheiden eteneminen selvitettiin ja kirjattiin raporttiin. Asennettavien eri lisälaitteiden toimintaperiaate kuvattiin sekä kerrottiin yleisesti lisälaitteiden ja varusteiden toiminnasta.  Johtopäätöksenä varusteluprosessin dokumentoinnissa korostui työvaiheiden tarkka kuvaus, jotta jatkossa tehtävät vastaavat projektit olisi mahdollista suorittaa vastaavalla laadulla. Varustelussa ilmenneiden ongelmakohtien ratkaiseminen helpottuu dokumentoinnin vaikutuksesta. Eri asentajien tekemät projektit helpottuvat, koska on mahdollista tarkastaa dokumentoinnista aikaisemman projektin menetelmät ja työvaiheet.
Vammaispalvelun asunnon muutostyöt
Asunnon muutostyöt Turun sosiaali- ja terveystoimen vammaispalvelussa : asiakastyytyväisyyskysely
Lean-muutostyö Yritys X:lle
Oulun Valkea linna Oy : kellarin ja D -rapun peruskorjaus : terassihuoneistot
Kaupasta kodiksi : muuhun kuin asuinkäyttöön tehtyjen tilojen muuttaminen asuttavaksi
Lihasikalasta huoltotilaksi
Rintamamiestalon ullakon laajennus
Asukasmuutosten hallinta Rakennusosakeyhtiö Hartelassa
Lisä- ja muutostöiden hallinnan kehittäminen
Teollisuustilan käyttötarkoituksen muutos
