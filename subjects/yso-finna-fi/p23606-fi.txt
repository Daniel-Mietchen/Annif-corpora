http://www.yso.fi/onto/yso/p23606 asunto-osakeyhtiölaki
asunto-osakeyhtiölaki asunto-osakeyhtiölaki
Opinnäytetyö on laadittu Lieksan OP-Kiinteistökeskuksen toimeksiannosta. Toimeksiannon tarkoituksena on selvittää vastuunjakoa taloyhtiössä yhtiön ja osakkaan välillä oikeustapauksien pohjalta. Esimerkkejä vastuunjakoriitoja aiheuttavista tapauksista ovat kosteusvauriot kylpyhuoneessa, peruskorjaukset tai terassin rakentaminen. Vastuun jakautumisen kannalta merkittävimmät lainsäädökset ovat asunto-osakeyhtiölain muutostöitä koskeva 77 § ja kunnossapitovastuuta koskeva 78 §. Näiden lainkohtien pohjalta Suomen Kiinteistöliitto on laatinut vastuunjakotaulukon, jonka tarkoituksena on helpottaa lain tulkintaa. Vastuunjakotaulukko on kattava opas, jossa huoneiston osat ja niiden kunnossapitovastuu on käyty läpi luettelomaisesti. Vastuunjakotaulukko voidaan hyväksyä noudatettavaksi taloyhtiön yhtiökokouksessa. Jokainen riitatilanne on tapauskohtainen, siksi oikeuden päätöksiä ei aina voi rinnastaa samankaltaisiin tilanteisiin. Oikeus joutuu ratkaisuissa ottamaan huomioon lain lisäksi yhtiöjärjestyksen sekä yhtiökokouksen päätökset. Jos osakas ja yhtiö eivät pääse keskenään yksimielisyyteen kustannusten korjaamisesta, asia voidaan viedä oikeuden ratkaistavaksi. Suomessa riita-asioita käsitellään kolmessa eri oikeusasteessa: käräjäoikeudessa, hovioikeudessa ja korkeimmassa oikeudessa. Opinnäytetyössä tutkittiin vuoden 2000 jälkeisiä oikeustapauksia. Päätöksiä vertailemalla on pyritty selvittämään, miksi eri oikeusasteet ovat päätyneet samassa asiassa keskenään erilaiseen lopputulokseen. Uusien todisteiden ilmeneminen, erilainen yhtiöjärjestys tai erillisen vastuunjaosta yhtiön ja osakkeenomistajan välillä tehdyn sopimuksen tulkitseminen saattavat muuttaa tuomion päinvastaiseksi. Opinnäytetyössä käsiteltiin myös vuoden 2010 alussa voimaan tulevaa uutta asunto-osakeyhtiölakia. Tutkin uuden lain vastuunjaollisia muutoksia nykyiseen lakiin.
Osakkaan muutostöitä, yhtiön perusparannuksia ja uudistuksia sekä yhtiön ja osakkeenomistajan kunnossapitovastuuta koskeva sääntelytarve : asunto-osakeyhtiölakityöryhmän väliraportti
Asunto-osakeyhtiölakityöryhmän mietintö (OM 2006:9) : lausuntotiivistelmä
Asunto-osakeyhtiön tilintarkastuksen uudistuminen
Omataloyhtiö.fi
Asunto-osakeyhtiölaki : kommentaari. Osa 3
Yhtiöjärjestys : ehdotus Asunto Oy Tampereen Tapion yhtiöjärjestykseksi
Uuden asunto-osakeyhtiölain velvoitteet korjausrakentamisessa
Asunto-osakeyhtiölaki
Asunto-osakeyhtiömuotoisen kohteen valmistumisvaiheen rakennuttajatehtävät
Osakkaiden tekemät muutostyöt osakehuoneistoissa
Isännöintiopas pienen asunto-osakeyhtiön maallikkoisännöitsijälle
Asunto-osakeyhtiölaki käytäntöön
Opinnäytetyön tavoitteena oli tutkia uuden asunto-osakeyhtiölain tuomia muutoksia asunto-osakeyhtiön jokapäiväiseen toimintaan. Tarkoituksena oli selvittää keskeiset muutokset vastuunjakautumiseen asunto-osakeyhtiön ja osakkeenomistajan välillä. Tarkoituksena oli myös selvittää, mitkä ovat lain tuomat muutokset isännöitsijän tehtäviin. Uusi asunto-osakeyhtiölaki tuli voimaan 1.7.2010. Laki on varsin mittava yli 300 pykälän kokonaisuus, jonka muotokieleen on kiinnitetty erityisen paljon huomiota käyttäjäkunnan monimuotoisuuden vuoksi. Lakiuudistus on merkittävä, koska lähes puolet suomalaisista asuu asunto-osakeyhtiöissä. Opinnäytetyön menetelmänä käytettiin teoreettista tutkimusmenetelmää. Työn teoriaosuudessa käsitellään yhtiön, johtohenkilöiden ja osakkeenomistajien lainmukainen toiminta eri kirjallisuuslähteisiin perustuen. Uusi laki tuo selkeämmät rajat yhtiön ja osakkeenomistajan väliseen kunnossapitovastuuseen sekä lisää osakkaiden välistä yhdenvertaisuutta. Nyt voimaan tullut laki velvoittaa yhtiön pitkäjänteiseen rakennusten kunnossapidon suunnitteluun. Huomattavimmat muutokset tulivat myös tiedonantovelvollisuuden lisääntymiseen sekä yhtiölle että osakkeenomistajalle.
Huoneiston hallintaanotto asunto-osakeyhtiössä
Opinnäytetyö käsittelee asunto-osakeyhtiöiden osakkeen omistusoikeuden vaihdoksen merkitsemistä osakeluetteloon. Työ on saatu toimeksiantona oululaiselta isännöitsijätoimistolta. Työ käsittelee neljää yleisintä omistusoikeuden vaihdostilannetta, joita ovat asunto-osakkeen kauppa, perintö, lahja ja avioeron ositus sekä niiden merkitsemistä asunto-osakeyhtiön osakeluetteloon, jota ylläpitää taloyhtiön hallitus tai isännöitsijä. Asunto-osakeyhtiöillä on asunto-osakeyhtiölain mukaan velvollisuus pitää yllä osakeluetteloa, josta selviää jokaisen osakkeen tai osakeryhmän sen hetkinen omistaja. Näiden tietojen päivitys on tärkeää, koska se suojaa osakkeiden omistajan oikeusturvaa. Tällä tarkoitetaan, että osakkeen omistajaolettama tehdään osakeluettelomerkinnän johdosta, joten osakeluetteloon merkitty henkilö on oikeutettu hallitsemaan kyseisen osakkeen tai osakeryhmän alaista huoneistoa. Osakeluettelomerkintää tehdessä osakeluettelon ylläpitäjän tulee varmistua monesta seikasta, ennen kuin omistuksenvaihdosmerkintä voidaan tehdä. Osakeluettelon ylläpitäjän tulee saada luotettava selvitys jokaisesta omistuksenvaihdoksesta, sekä varmistua siitä, että hänelle on toimitettu kaikki tarvittavat asiakirjat, jotta vaihdoksen merkitseminen osakeluetteloon tehtäisiin lain mukaisesti. Koska omistuksenvaihdostilanteita on erilaisia, myös tarvittavien selvitysten määrä vaihtelee. Tässä työssä esittelen näistä neljästä edellä mainitusta omistuksenvaihdostilanteesta tarvittavat asiakirjat sekä niiden muotovaatimukset. Opinnäytetyö on lainopillinen tuotos ja sen tietoperustana toimii Suomen laki. Lisäksi työn lähteinä ovat alan kirjallisuus, hallituksen esitykset sekä kiinteistö- ja isännöintialan eri ohjeistuksia. Työn tuloksena toimii tämä raportti, sekä pienimuotoinen opas, jonka tietoperusta on tässä raportissa. Opas toimitetaan toimeksiantajalle.
Tiivistelmä: Isännöitsijätodistukseen liittyvät velvoitteet ja vastuut. Insinöörityön tavoitteena oli selvittää isännöitsijäntodistuksen sisältöä, siihen liittyviä velvoitteita ja vastuita. Isännöitsijäntodistuksen antamisesta ja sen sisällöstä on määräykset asunto-osakeyhtiölain 55. §:ssä ja asunto-osakeyhtiöasetuksen 3. §:ssä. Insinöörityössä selviteltiin uuden KH-kortin mukaisen isännöitsijätodistuksen eri sisältöalueita ja niihin liittyviä vaatimuksia ja velvoitteita. Oleellisia ja tärkeitä sisältökohtia havainnollistettiin oikeustapauksilla, joihin on jouduttu mm. virheellisten isännöitsijäntodistuksien vuoksi. Isännöitsijän tehtävänä on vastata siitä, että isännöitsijäntodistuksessa olevat tiedot ovat oikein. Asunto-osakeyhtiölain uudistuksessa on ehdotettu, että taloyhtiön tila todettaisiin vuosittain. Isännöitsijällä on tiedonantovelvollisuus ja -oikeus vain osakkeenomistajille eli isännöitsijä saa antaa isännöitsijäntodistuksen vain osakkaille, kyseisiä osakkeita panttauksen nojalla hallussaan pitävä (esimerkiksi pankki), sekä kiinteistönvälittäjä, jolla on voimassa oleva osakkeiden välitystä koskeva myyntitoimeksianto. Myös osakkeenomistajan lakimääräisellä edustajalla, kuten holhoojalla, pesänselvittäjällä tai omistajayhteisän toimitusjohtajalla on oikeus saada todistus. Osakkeenomistaja voi myös valtuuttaa toisen puolestaan vastaanottamaan todistuksen, esimerkiksi osakkeiden ostamista harkitsevan henkilön. Oikein täytettynä ja tarpeeksi informaatiota sisältävä isännöitsijäntodistus tulee vähentämään isännöitsijän työtä muun muassa huoneistokaupoissa.
Uuden asunto-osakeyhtiölain vaikutukset - isännöitsijän ja tilintarkastajan näkökulmasta
Asunto-osakeyhtiölaki pähkinänkuoressa : hallituksen esityksen 24/2009 pohjalta
RS-asiakirjojen kokoaminen ja arkistointi rakennusaikaisen kirjanpidon ja luovutustaseen aikaansaamiseksi
Asunto-osakeyhtiölaki pähkinänkuoressa : 1.7.2010 voimaan tulevan lain mukaan
Asunto-osakeyhtiölain uudistus, osakkeenomistajan, hallituksen ja isännöitsijän näkökulmasta
Tiivistelmä: Asunto-osakeyhtiölaki uudistui 1.7.2010. Opinnäytetyössä esiteltiin uudistuksen menestystekijät ja kompastuskivet taloudellisen toteutumisen näkökulmasta. Asunto-osakeyhtiön taloudelliseen toimintaympäristöön kuuluvat hallitus, osakkeenomistajat, tilin- ja toiminnantarkastajat. Opinnäytetyössä käsiteltävä taloudellinen toteutuminen jakautui kolmeen osa-alueeseen: 1. Taloudellinen suunnittelu hallituksen velvoitteiden korostumisen myötä. 2. Taloudellinen toteutuminen vastikerahoitusperusteisten poikkeuksien myötä. 3. Taloudellinen valvonta maallikkotilintarkastusperinteen poistumisen myötä. Tutkimus toteutettiin viidellä haastattelulla ja kyselylomakkeella. Haastattelujen teemat muodostettiin teoreettisen viitekehyksen pohjalta. Tutkimustulokset sisällytettiin teorian osuuteen korostamaan käytännön merkitystä. Yksi uuden asunto-osakeyhtiölain tarkoituksista on viedä taloyhtiöitä hallinnoidumpaan suuntaan, ja se näkyy taloudellisessa suunnittelussa. Taloudellisen suunnittelun tarkoitus on pitää osakkailta perittävä vastike tarkoituksenmukaisella tasolla ja vaihtelut tasaisina. Talousarvion rinnalle on tullut kunnossapitotarveselvitys, mikä on korostanut talousarvion merkitystä. Tutkimuksessa tarkasteltiin pientaloyhtiön hallituksen toimintaa ja vastineeksi hallitusammattilaisen näkökulmaa lain muutoksille. Osakkeenomistajiin kohdistuva muutos näkyy taloudellisessa toteutumisessa kunnossapidon ja muutostöiden osalla. Vastikerahoituksen muutoksen myötä osakkeenomistajien ja taloyhtiön vastuut ovat muuttuneet. Tiedonsaanti ja yhdenvertaisuus ovat korostuneet. Vastuiden tunteminen on olennaista vastikerahoitusperusteen muutoksen ymmärtämisessä, ja vastuut esiteltiin sovellettuna oikeuskäytäntöön. Vastikeperusteiseen rahoitukseen on tullut poikkeamasäännöksiä, joita tarkasteltiin opinnäytetyössä oikeuskäytännön ja haastatteluiden pohjalta. Taloudellisen valvonnan muutos näkyy maallikkotilintarkastuksen muuttumisessa toiminnantarkastukseksi. Tarkoituksena oli selventää toiminnantarkastusta koskevia uuden asunto-osakeyhtiölain säännöksiä, ja vastineeksi tarkastella toiminnantarkastusta tilintarkastajien näkökulmasta. Tilintarkastajan osuudessa otettiin huomioon hallituksen ja tilintarkastajan yhteistyön toteutuminen.
Asunto-osakeyhtiölain uudistukset : Taloudellinen suunnittelu, toteutuminen & valvonta
Asunto-osakeyhtiölain uudistukset : taloudellinen suunnittelu, toteutuminen & valvonta
Vuoden 2010 asunto-osakeyhtiölain toimivuus, vaikutukset ja muutostarve : yhteenveto syksyn 2013 kyselyiden palautteesta
Asuntovirkamiesten syytä perehtyä : ehdotus uudeksi asunto-osakeyhtiölaiksi
Asunto-osakeyhtiön ja osakkaan välinen vastuunjako muutos- ja kunnossapitotöissä
Asunto-osakeyhtiön tilinpäätössuunnittelu
Uuden asunto-osakeyhtiölain vaikutukset asuntorahoitukseen : case: Nordea Pankki Suomi Oyj
Asunto-osakeyhtiölain velvoitteet hallituksen jäsenille ja osakkeenomistajille
Kuuluiko tilintarkastajien ääni asunto-osakeyhtiölakia uudistettaessa?
Asunto-osakeyhtiölaki : kommentaari. Osa 2
Näin toimii asunto-osakeyhtiö
Toimistotilan muuttaminen asuinhuoneistoksi
Neljän asunto-osakeyhtiön korjaustarveselvitysten laatiminen
Asunto-osakeyhtiölainsäädännön uudistus perustajaurakoitsijan näkökulmasta
Häiritsevän elämän viettämisen tunnusmerkistöstä huoneiston hallintaanotossa ja vuokrasopimuksen purussa
Asunto-osakeyhtiön purku ja kiinteistön omistusmuodon muuttaminen : case: Asunto Oy Hollolan Lepistönmäki
Asuntosijoitus
Millaisia vaikutuksia 1.7.2010 voimaanastuneella asunto-osakeyhtiölailla on asunto-osakeyhtiöiden tilintarkastukseen? Lisääkö uusi laki tilintarkastajan vastuita?
Asunto-osakeyhtiön pelastussuunnitelma
Asunto-osakesijoittaminen yksityishenkilön näkökulmasta
Taloyhtiö.nyt : Kiinteistöliiton teemalehti taloyhtioiden hallituksille ja asukkaille
Tilintarkastus vai toiminnantarkastus : institutionaalisen teorian soveltaminen asunto-osakeyhtiöön
Asunto-osakeyhtiölaki : asunto-osakeyhtiölaki, laki asunto-osakeyhtiölain voimaanpanosta sekä VNA osakehuoneistojen pinta-alan mittaustavasta ja isännöitsijäntodistuksesta painettuina
Opinnäytetyö käsittelee asuntosijoituksen peruskäsitteitä liittyen lakiin, verotukseen, vuokraukseen ja asunto-osakkeeseen. Opinnäytetyö palvelee toimeksiantajaa, yksityistä asuntosijoittajaa Eero Honkasta ja muita asuntosijoitukseen ryhtyviä henkilöitä.   Tavoitteena oli valmistaa asuntosijoitukseen liittyvä opinnäytetyö ja samalla selvittää asuntosijoittajan perusprofiili ja käyttäytymiseen vaikuttavat tekijät. Opinnäytetyöhön on otettu mukaan yksityiskohtaisia tietoja asuntosijoituksesta, joiden avulla on helpompi päästä alkuun.   Opinnäytetyöhön koottiin eri kirjallisuuksien osia. Etenkin lakitekstiä käsiteltiin suuria määriä, koska asuntosijoituksen joka osa-alueeseen laki liittyy tavalla tai toisella. Asuntokauppa, asunto-osakeyhtiölaki, vuokraus ja verotus on otettava vahvasti huomioon. Kysely suoritettiin kiinteistövälittäjien kyselyillä. Kyselyitä suoritettiin 55kpl ja vastauksia saatiin 36kpl. Vastausprosentti oli 65,5 %. Tutkimuksen perusteella selvisi, että tyypillinen sijoittaja on 41–50-vuotias mies joka omistaa yhden sijoituskohteen ja asunnon neliöt ovat 31-45m2. Suurin osa asuntosijoittajista toivoo maltillista tuotto-odotusta ja pitkäaikaista vuokralaista. Palveluilla on suuri merkitys. Asuntosijoitus on edelleen suosittu sijoituskeino. Asuntosijoituksella pääsee käsiksi maltilliseen ja vakaaseen pääomatuloon.
Uuden asunto-osakeyhtiölain vaikutukset asunto-osakeyhtiön kunnossapito- ja muutostöihin
Opinnäytetyön toimeksiantajana toimii oululainen tilitoimisto, joka tarjoaa asiakkailleen erilaisia taloushallinnon palveluita. Yksi tarjottava palvelu on turva-asiakirjojen kokoaminen ja arkistointi perustajaurakoitsijoina toimiville rakennusliikeasiakkaille. Yleensä palvelu sisältää myös asunto-osakeyhtiön rakennusaikaisen kirjanpidon sekä luovutustaseen toteuttamisen. Toimeksiantajayritys haluaa laajentaa palveluun liittyvää osaamista työntekijöidensä keskuudessa ja työn tavoitteena on kirjoittaa ohjeistus liittyen turva-asiakirjojen kokoamiseen ja arkistointiin rakennusaikaisen kirjanpidon ja luovutustaseen aikaansaamiseksi. Asuntokauppalaki on säädetty suojaamaan asunto-osakkeiden ostajien oikeudellista ja taloudellista asemaa rakennusvaiheessa. Asuntokauppalaki vaatii suojajärjestelyt, jotka ovat pakollisia aina, kun kuluttajilla on mahdollisuus ostaa asunto-osakkeita jo rakennusvaiheen aikana. Turva-järjestelmä eli niin kutsuttu RS-järjestelmä vaatii turva-asiakirjat eli RS-asiakirjat asetetuiksi säilytettäväksi, ennen kuin asunto-osakkeita saa alkaa tarjoamaan kuluttajille sitovasti ostettaviksi. Työn tavoitteena on esitellä RS-järjestelmä ja sen vaatimat asiakirjat. Työssä selvitetään, mitä asioita on huomioitava turva-asiakirjojen kokoamisessa. Työssä selvitetään myös, miten käytännössä asiakirjojen kokoaminen ja arkistointi toteutetaan, sekä miten turva-asiakirjat liittyvät asunto-osakeyhtiön rakennusaikaiseen kirjanpitoon ja luovutustaseeseen. Opinnäytetyön tavoitteena on kehittää työelämän käytäntöjä eli luoda tilitoimistolle ohjeistus RS-asiakirjojen kokoamista ja arkistointia varten. Tämän konkreettisen tuotoksen myötä työtä voidaan pitää konstruktiivisena tutkimuksena. Laadullista tutkimusta käytetään työssä apuna selvitettäessä nykytilannetta ja kehittämistarpeita. Laadittu ohjeistus toteutetaan teoriaosuuden pohjalta, mutta opas sisältää myös tutkimuksellisen osuuden tulokset kerrottaessa, miten asiakirjojen kokoaminen ja arkistointi käytännössä kannattaa toteuttaa, sekä miten turva-asiakirjat liittyvät kirjanpitoon ja luovutustaseeseen. Tietoperustana toimivat useat eri lait, asetukset ja viranomaisten ohjeistukset sekä alan kirjallisuus. Opinnäytetyö esittelee RS-järjestelmän ja sen vaatimat asiakirjat siten, että kuka tahansa saa käsityksen, mistä järjestelmässä on kysymys. Työssä toteutettu ohjeistus opastaa taloushallinnon ammattilaisille turva-asiakirjojen kokoamisen ja arkistoinnin sekä asunto-osakeyhtiön rakennusaikaisen kirjanpidon ja luovutustaseen toteuttamisen.
Tiivistelmä: Asunto-osakeyhtiölain uudistus, osakkeenomistajan, hallituksen ja isännöitsijän näkökulmasta. Insinöörityön tavoitteena oli selvittää, miten asunto-osakeyhtiölaki uudistuu. Työssä keskityttiin lähinnä sellaisiin lainmuutoksiin, jotka koskevat yhtiön osakkaita ja sen hallitusta. Uudessa laissa on useita uudistuksia liittyen esimerkiksi asunto-osakeyhtiön perustamiseen tai purkamiseen, pääoman korottamiseen tai osakeantiin, mutta koska ne harvoin koskevat yhtiön osakkaita tai johtoa, ne rajattiin tämän lopputyön ulkopuolelle. Työssä pääasiallinen tietolähde oli aluksi oikeusministeriön luonnos sekä siihen liittyvä yhteenveto uudeksi laiksi yhdessä hallituksen esityksen kanssa, sekä lopulta valmis laki. Vaikka lakiin tulee paljon uusia sovellettavia säännöksiä, sen pääperiaatteet pysyvät lähestulkoon ennallaan. Tavoitteena on ollut myös se, että laki olisi helpompi lähestyä maallikkonäkökulmasta, koska suurin osa taloyhtiöiden hallituksien jäsenistä on maallikkoja kiinteistöasioissa. Uusi asunto-osakeyhtiö laki tulee parantamaan osakkaiden tiedonsaantia ja yhdenvertaisuutta. Lisäksi monia vanhan lain ongelmallisiksi koettuja kohtia on selvennetty ja parannettu. Myös väestön ikääntymiseen on kiinnitetty huomiota helpottamalla hissien jälkiasentamista kiinteistöihin. Lisäksi laki yrittää innostaa osakkaita huolehtimaan huoneistojen kunnossa, määrittelemällä selvät vastuut eri osapuolille.
Asunto-osakeyhtiölain muutoksen vaikutukset isännöitsijän työhön
Asunto-osakeyhtiölaki käytännössä
Asunto-osakeyhtiön osakkeen omistusoikeuden vaihdoksen merkitseminen osakeluetteloon : opas isännöitsijälle
Asunto-osuuskunta Opettajakerhon asukasopas
Asunto-osakeyhtiölaki käytännössä [Talentum-verkkokirjahylly]
Häiritsevä elämä huoneiston hallintaanoton ja vuokrasopimuksen purkamisen perusteena
Yhtiöjärjestyksen muutoksen vaikutukset asunto-osakeyhtiön käytännön toimintaan
Asunto-osakeyhtiölaki : asunto-osakeyhtiölaki, laki asunto-osakeyhtiölain voimaanpanosta sekä VNA osakehuoneistojen pinta-alan mittaustavasta ja isännöitsijätodistuksessa painettuina
Osakkeenomistajien kunnossapito- ja muutostyöt
Kiinteistönvälittäjän käsikirja
Investointipäätösten tekeminen ja rahoitus asunto-osakeyhtiössä : kirjanpitäjän näkökulmasta tarkasteltuna
Asunto-osakeyhtiön tilinpäätös : Opas hallituksen jäsenille
Aihe on saatu Raahelaisesta isännöintitoimistosta toimeksiantona. Työssä kerrotaan yleisesti taloyhtiöstä ja sen hallinnosta sekä isännöitsijästä ja sen toiminnasta. Käsittelyssä on taloyhtiön ja isännöitsijän välinen suhde ja keinot sen parantamiseen. Työssä käydään läpi myös, kuinka isännöintitoimiston toimintaa voitaisiin kehittää vuonna 2009 uudistuneen asunto-osakeyhtiölain näkökulmasta. Työssä on käytetty sekä vanhan että uuden lain aikaista materiaalia ja otettu huomioon lain muuttuneet tai tarkennetut kohdat, jotka sivusivat aihetta. Tutkimusongelma muuttui työn aikana huomattavasti, koska ensin tarkasteltavana oli pelkästään isännöitsijä ja tämän toiminta. Koska pelkästään isännöitsijän toiminnasta ei saatu tutkimusongelmaa, aihe muutettiin juridiseksi. Työ koostuu vuoden 2013 harjoittelun aikana suoritetusta haastattelusta, asunto-osakeyhtiölain ja asunto-osakeyhtiökirjallisuuden tulkitsemisesta isännöintityön kannalta ajatuksena isännöintitoimiston toiminnan kehittäminen. Haastattelu kohdistettiin kahdelletoista taloyhtiön puheenjohtajalle tarkoituksena koostaa mahdollisimman laaja tietoperusta taloyhtiöiden toiminnasta ja taloyhtiöiden suhteesta isännöitsijäänsä. Haastattelulla saatiin hyödyllistä tietoa isännöintitoimiston toiminnan kehittämiseen, vaikka sillä ei suoraan tutkimusongelmaan kyettykään vastaamaan. Asunto-osakeyhtiö- ja lakikirjallisuutta tulkitsemalla sekä analysoimalla pystyttiin kuitenkin vastaamaan tutkimusongelmaan. Johtopäätös oli, että isännöintitoimiston toimintaa voidaan kehittää asunto-osakeyhtiölain näkökulmasta. Pohjana onnistuneelle ja pitkäaikaiselle taloyhtiön ja isännöitsijän suhteelle ovat huolellisesti laaditut sopimukset, joissa määritellään tarkasti isännöitsijän tehtävät ja vastuut.Isännöitsijällä on paljon tehtäviä ja velvollisuuksia, joista tärkeimpiä ovat vaaditut tiedot sisältävän isännöitsijäntodistuksen laatiminen sekä yhtiön kirjanpidon ja varainhoidon lainmukainen ja luotettava järjestäminen.
Osakkeenomistajan kunnossapitovastuu ja muutostyöoikeus asunto-osakeyhtiössä
Uuden asunto-osakeyhtiölain vaikutukset isännöintityössä
Osakasremontin valvonta asunto-osakeyhtiössä
SALLI-Sopimushallintatyökalu
Kylpyhuonekorjaukset isännöitsijän näkökulmasta
Asunto-osakeyhtiölaki pähkinänkuoressa : 1.7.2010 voimaan tulleen lain mukaan
Uuden asunto-osakeyhtiölain käytännön toimivuus muutostöiden suhteen
Kunnossapidontarveselvityksen tuotteistaminen
Isännöintitoiminnan kehittäminen asunto-osakeyhtiölain näkökulmasta
Asunto-osakeyhtiölain muutoksen vaikutus huolto- ja kunnossapitosuunnitteluun
Uuden asunto-osakeyhtiölain vaikutukset isännöitsijän työhön
Asunto-osakeyhtiölakityöryhmän mietintö
Uusi asunto-osakeyhtiölaki osakkeenomistajan näkökulmasta
Asukasmuutosprosessi RS-kohteessa
Asunto-osakeyhtiölaki pähkinänkuoressa
Asunto-osakeyhtiön tilintarkastus
Isännöitsijäntodistukseen liittyvät velvoitteet ja vastuut
Taloyhtiön vastuunjakotaulukko
Uusi asunto-osakeyhtiölaki - kuluttajanäkökulma
Toiminnantarkastus asunto-osakeyhtiössä
Tässä opinnäytetyössä perehdyttiin 1.7.2010 voimaan tulleen asunto-osakeyhtiölain mukaisiin osakkeenomistajien kunnossapito- ja muutostöihin sekä niihin liittyvään ilmoitus- ja hyväksyntämenettelyyn. Työn tarkoituksena oli selvittää, mitkä ovat laissa mainittuja kunnossapitotöitä ja muutostöitä, joista osakkeenomistajan on tehtävä ilmoitus yhtiölle sekä esittää ohjeistus ilmoittamiseen ja ilmoitusten käsittelyyn. Tarkastelu kohdistui töihin, jotka voivat aiheuttaa haittaa tai vahinkoa joko yhtiölle tai toiselle osakkeenomistajalle. Tutkimuskohteena oli laminaattilattia ja siihen liittyen ääneneristys.  Työn tuloksena havaittiin, että jaottelu lain tarkoittamiin kunnossapito- ja muutostöihin on melko selkeästi määriteltävissä. Kunnossapitotyössä olemassa oleva kohde tai olosuhde saatetaan vastaamaan aiempaa, jo kertaalleen hyväksyttyä tilannetta. Muutostyössä sen sijaan olemassa olevaa kohdetta tai olosuhteita muutetaan ja usein myös laatutaso muuttuu. Kunnossapito- ja muutostöihin liittyvä ilmoitustarve ja -velvollisuus on tällä hetkellä vielä tulkinnallista ja saattaa täsmentyä vasta oikeuskäytännön kautta tai jopa lakimuutoksella. Tehdyissä ääneneritysmittauksissa havaittiin, että laminaattilattia voidaan asentaa asianmukaisen askeläänenerityksen kanssa olemassa olevan muovimaton päälle askel-ääneneristyksen heikentymättä. Hyvälaatuisen muovimaton poisto ja korvaaminen laminaattilattialla sen sijaan vaatii aina tarkemman tapauskohtaisen selvityksen. Opinnäytetyön päätteeksi laadittiin kunnossapito- ja muutostöiden ilmoittamiseen ja käsittelyyn lomake, jonka tarkoituksena on saada yhtiön tietoon ja käsittelyyn sellaiset työt, joilla on todellista vaikutusta ja jotka yhtiön on aiheellista ennalta käsitellä ja myös arkistoida tulevia tarpeita varten. Malliksi tehtiin ilmoitus kylpyhuonekorjauksesta ja sen hyväksynnästä.
Uusi asunto-osakeyhtiölaki ja sen vaikutukset Pirkanmaan Isännöintipalvelu Oy:ön ja taloyhtiöihin
Osakkaan muutostyöprosessin läpivienti
...mutta emmehän me voi joutua vastuuseen... : selkeä kiinteistöpalvelusopimus avaimena taloyhtiön riskienhallintaan
Asunto-osakeyhtiölaki muuttuu
Uusi asunto-osakeyhtiölaki ja sen vaikutukset isännöitsijän työhön
Tilintarkastus- ja asunto-osakeyhtiölain vaikutus taloyhtiön tilintarkastukseen hallituksen näkökulmasta
Asunto-osakeyhtiölaki : kommentaari. Osa 1
Tiivistelmä.
Yhtiöjärjestysmallit
Kunnossapitovastuu ja muutostyöt asunto-osakeyhtiössä
Uusi asunto-osakeyhtiölaki
KILA päivitti asunto-osakeyhtiöitä koskevan ohjeen
Asuntoyhtiötoimintaa koskevan lainsäädännön kehittäminen ja täydentäminen
Asunto-osakeyhtiön tilinpäätös : opas hallituksen jäsenille
Uusi asunto-osakeyhtiölaki osakkeenomistajan ja tilintarkastajan näkökulmasta
Tässä opinnäytetyössä on tarkasteltu osakaslähtöisen kylpyhuonekorjausprosessin eri vaiheita isännöitsijän työn kannalta. Korjauksen eri vaiheilla tässä työssä tarkoitetaan kaikkia niitä rakennustyövaiheita, joita korjaukseen sisältyy. Kylpyhuonekorjauksien hallinnollista käsittelyä ennen korjausta sivutaan vain lyhyesti. Heinäkuun alussa 2010 voimaan astuneen asunto-osakeyhtiölain mukaan osakkaan on tehtävä ns. muutostyöilmoitus, jos kunnossapito- ja muutostöissä puututaan taloyhtiön vastuulla oleviin rakenteisiin ja järjestelmiin. Työt voi aloittaa vasta, kun lupa töihin taloyhtiön puolelta on annettu. Kylpyhuonekorjaukset kuuluvat niihin töihin, joista osakkaan on tehtävä edellä mainittu muutostyöilmoitus.  Opinnäytetyön lähdeaineistona on käytetty muun muassa Rakentamismääräyskokoelmaa (C2), RT-ohjekortteja ja Rakentamisen yleisiä laatuvaatimuksia (RYL). Opinnäytetyössä on pyritty tuomaan esiin niitä tämän aihepiirin asioita, joiden kanssa isännöitsijä joutuu työssään tekemisiin.
Uuden asunto-osakeyhtiölain vaikutukset isännöitsijän ja hallituksen tehtävissä
Perusparannusmenot As Oy:ssä ja tulevan As Oy -lain muutos
Uusi asunto-osakeyhtiölaki tuo muutoksia hallinnon tehtäviin
Uuden asunto-osakeyhtiölain vaikutus asunto-osakeyhtiön toimintaan : kunnossapitotarveselvitys kohdeyhtiölle
Uusi asunto-osakeyhtiölaki tuli voimaan 1.7.2010. Toimeksiantaja Asunto Oy Tampereen Tapion yhtiöjärjestystä ei ole päivitetty tämän jälkeen. Asunto-osakeyhtiön yhtiö-järjestys on muutettava uuden lain mukaiseksi kaikilta osin viimeistään silloin, kun yhtiöjärjestystä muutetaan jollakin tavalla. Toimeksiantaja halusi muuttaa muun muassa yhtiön hallituksen jäsenmäärää sekä lisätä varauman asuntokohtaiseen mittaukseen perustuvasta veden laskutuksesta. Tämän opinnäytetyön tarkoitus oli tutkia asunto-osakeyhtiön yhtiöjärjestystä uudessa asunto-osakeyhtiölaissa ja tämän pohjalta laatia ehdotus Asunto Oy Tampereen Tapiolle uudistetun lain mukaisesta yhtiöjärjestyksestä. Työssä käsitellään myös yhtiöjärjestystä koskevia muutoksia aiempaan lakiin verrattuna. Tavoitteena oli parantaa toimeksiantajan tuntemusta uuden lain vaatimuksista yhtiö-järjestyksen osalta. Tavoitteena oli myös, että yhtiön toiminta on voimassa olevien normien mukaista. Lakiuudistuksen yhtenä tavoitteena on ollut taloyhtiöiden ja osakkaiden muuttuneiden tarpeiden huomioon ottaminen. Pyrkimyksenä on ollut edistää asunto-osakeyhtiömuotoista asumista järjestämällä se mahdollisimman turvallisesti ja tehokkaasti, sekä kannustamalla osakkaita huolehtimaan huoneistoistaan. Esimerkiksi yhtiön ja osakkeenomistajan vastuunjako on määritelty uuteen lakiin aikaisempaa selkeämmin. Osakkeenomistajan itsemääräämisoikeudesta ja yhdenvertaisuudesta on myös säädetty entistä selvemmin. Yhtiön osakepääoman ja nimellisarvon mainitseminen ei ole enää uuden lain mukaan pakollista. Joistakin yhtiöjärjestyksen vähimmäismääräyksistä on tullut olettamasäännöksiä, joista ei tarvitse tehdä enää erillistä määräystä yhtiöjärjestykseen. Olettama-säännökset koskevat yhtiökokousasioiden luetteloa, yhtiökokouskutsun lähettämistä, hallituksen jäsenmäärää sekä tilin- ja toiminnantarkastajan valintaa. Edellä mainittuja lain muutoksia sekä yhtiöjärjestysmalleja tutkimalla laadittiin ehdotus Asunto Oy Tampereen Tapion uudeksi yhtiöjärjestykseksi. Tuotoksessa on otettu huomioon sekä lain vaatimukset, että yhtiön omat muutostarpeet. Yhtiöjärjestyksen muuttaminen vaatii määräenemmistöä, eli vähintään kaksi kolmasosaa annetuista äänistä ja kokouksessa edustetuista osakkeista. Yhtiön hallitus aikoo esittää ehdotusta uudeksi yhtiöjärjestykseksi seuraavassa asiaa käsittelevässä yhtiökokouksessa keväällä 2016.
Kiinteistöosakeyhtiön perustaminen : case Kiinteistöosakeyhtiö Holopainen & Ikonen
