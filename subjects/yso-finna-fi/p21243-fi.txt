http://www.yso.fi/onto/yso/p21243 andropaussi
andropaussi andropaussi
Tämän opinnäytetyön aiheena oli ikääntyvän miehen terveys. Aihetta käsiteltiin terveyden edistämisen ja ennaltaehkäisyn näkökulmasta. Opinnäytetyön tarkoitus oli koota luotettavaa tietoa ikääntyvän miehen terveydestä, ikäkausitarkastuksista ja andropaussista. Tavoitteena oli lisätä terveydenhuoltohenkilöstön tietämystä miesten vanhenemisesta sekä andropaussista. Andropaussista on olemassa vasta vähän tutkittua tietoa ja se on usein ristiriitaista. Media on tuonut andropaussia yhä enemmän suureen tietoisuuteen ilman tieteelliseen näyttöön perustuvaa tutkittua tietoa. Median kiinnostuksen lisääntyminen on tuonut riskin miehen vanhenemisen medikalisaatiosta.  Tästä syystä terveydenhuollon ammattilaisten tiedon lisääminen aiheesta on tärkeää.    Ikäkausitarkastuksia tehdään Suomessa valtakunnallisesti. Miesten ikäkausitarkastukset toteutuvat kunnissa eriarvoisesti, sillä kunnalla on itsellään päätäntävalta ikäkausitarkastusten sisällöstä ja ajankohdasta. Valtakunnallisia ohjeita tai suosituksia ikäkausitarkastuksista ei ole. Koottu tieto voi toimia pohjana kuntien ja työterveyshuollon järjestämien ikäkausitarkastusten kehittämiseen.    Tämä opinnäytetyö toteutettiin kirjallisuuskatsauksen muodossa, sillä se koettiin työn aiheeseen parhaiten sopivaksi. Lähteinä käytettiin asiantuntijahaastatteluja, -artikkeleita, tieteellisiä tutkimuksia, ajankohtaisia tilastoja sekä lääke- ja hoitotieteellistä ammattikirjallisuutta. Lähteiden luotettavuuteen suhtauduttiin kriittisesti.    Terveyden edistämistä käsiteltiin työssä laaja-alaisesti. Opinnäytetyömme voi auttaa terveydenhoitajia miesten terveyden edistämisessä. Kirjallisuuskatsauksessa tuotiin esille miehen normaalia ikääntymistä, andropaussin vaikutuksia miehen elämänlaatuun sekä miesten ikäkausitarkastusten ongelmia.    Kehittämistehtävänä teimme opinnäytetyöhömme pohjautuvan artikkelin Terveydenhoitajaliiton julkaisemaan Terveydenhoitaja-lehteen. Lisäksi teimme sähköisen tietopaketin, joka otettiin käytettäväksi neljään terveyskeskukseen. Kokonaisuus on tarkoitettu terveydenhuollon ammattilaisten työvälineeksi.         Avainsanat: ikääntyvä mies, andropaussi, ikäkausitarkastukset, terveyden edistäminen.
"Sehän on luonnollista ettei oo samanlainen ku nuorena" : miesten kokemuksia ikääntymisestään
Ikääntyvän miehen terveyden kokonaisvaltainen kartoitus : andropaussi
