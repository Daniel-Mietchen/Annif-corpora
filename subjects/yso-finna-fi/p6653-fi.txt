http://www.yso.fi/onto/yso/p6653 ICF
ICF ICF International Classification of Functioning, Disability and Health
MS-tautia sairastavien ihmisten käsityksiä MS-taudista, terveyteen ja hyvinvointiin vaikuttavista toiminnoista sekä sopeutumisesta ja selviytymisestä
Alaselkäkipupotilaan elämänlaadun, koetun terveyden ja toimintakyvyn kuvaus
Erityistä tukea tarvitsevien oppilaiden HOJKS-tavoitteet ICF-viitekehyksessä
COPM ja 15D : toiminnan itsearviointimenetelmät ICF-luokituksen kautta tarkasteltuna
IMBA: työkyvyn ja työn vaatimusten arviointiväline : työkykyä arvioivan osion validiteetti
Terveyttä liikkumisella : Haukiputaan Heiton järjestämät liikuntalajit työ- ja toimintakyvyn ylläpitäjänä ja kehittäjänä
Monimuotoinen kuntoutus ja sen käsitteet
AVH-kuntoutujien toiminta- ja liikkumiskykyä arvioivat tutkimus- ja mittausmenetelmät ICF-luokitus huomioiden
Neurologisen asiakkaan lomakkeiston päivittäminen ICF:n viitekehyksen ja Kelan vaikeavammaisten avoterapiastandardin mukaan
ICF-luokitus lasten ja nuorten kuntoutuksen tavoitteiden määrittelyn välineenä : alkukartoituslomakkeen laatiminen ja käyttökelpoisuuden arviointi
Tämän kehittämistehtävän tarkoituksena oli ohjeistaa Kanta-Loimaan Fysioterapia Oy:ssä ja Nurmijärven Fysioterapia Oy:ssä työskentelevien fysioterapeuttien neurologisen kuntoutujan toimintakyvyn arviointi- ja mittauskäytäntöjä. Kummassakaan yrityksessä ei tällä hetkellä ole ohjeistusta tai yhtenäistä käytäntöä, ja tavoitteena oli saada näin yhtenäinen ja laadukkaampi pohja neurologisten kuntoutujien fysioterapiajakson aloitukselle. Tavoitteena oli myös lisätä ICF -luokituksen tuntemusta ja käyttöä fysioterapiaprosessin viitekehyksenä. Koska ohjeistukseen haluttiin valita laadukkaiksi ja hyviksi todettuja mittareita, päädyttiin käyttämään KELA:n ja THL:n suosittelemaa TOIMIA -tietokantaa, josta löytyy valmis siltaus ICF -luokitukseen. Tarkoituksena oli lisäksi luoda arviointilomake yhtenäistämään tietojen kirjaamista. Valituille neurologisille kuntoutujaryhmille (AVH-, MS- ja selkäydinvammakuntoutujat) koottiin “mittaripatteristo” ohjeistuksineen ja haastattelun muistilista (avainsanat), ICF -ydinlistan mukaan. Parkinson-kuntoutujat valittiin aluksi mukaan, mutta heille ei löytynyt vielä valmista ICF -ydinlistaa eikä TOIMIA -tietokannassa ollut vielä suositeltuja mittareita ICF -siltauksineen. Aluksi haluttiin myös tehdä yhtenäinen arviointilomake, mutta päädyttiin kuitenkin yleisen ydinlistan ja vammaisuuden ydinlistan käyttöön haastattelun muistilistana (avainsanat) ja haastattelun tekemiseen avoimella/ narratiivisella haastattelun menetelmällä. Tekemämme ohjeistus yhtenäistää yritystemme neurologisten kuntoutujien toimintakyvyn arviointia ja mittaamista ja lisää ICF -luokituksen käyttöä. Tämä palvelee yritystemme fysioterapeutteja kirjaamisessa, lisää fysioterapiaprosessin laatua, vastaa KELA:n standardeihin ja näin ollen parantaa yritystemme kilpailukykyä nyt ja tulevaisuudessa. Ohjeistusta voidaan käyttää myös uusien työntekijöiden perehdytyksessä. Tähän ohjeistukseen lisätään Parkinson-osuus suosituksen valmistuttua.
Työkyky ICF-luokituksen keinoin : työroolia arvioivan haastattelun tarkastelu ICF-luokituksen avulla
Kehittämistehtävän tarkoitus oli koota tietoa Kelan (KU117) lomakkeen toimivuudesta ja kehittämistarpeesta Kelan vaikeavammaisten fysioterapiaa antavilta fysioterapeuteilta. Lomakehaastattelu toteutettiin kolmessa Tamperelaisessa fysioterapiaa antavassa yrityksessä, jossa käy Kelan maksusitoumuksella vaikeavammaisia asiakkaita. Tavoite oli kehittää Kelan avoterapiapalautetta vaikeavammaisten lääkinnällisestä kuntoutuksesta ja antaa mahdollisesti Kelalle tietoa miten kehittäisi lomaketta parempaan suuntaan. Tavoitteena oli myös antaa tietoa kyselyyn osallistuville yrityksille lomakkeen toimivuudesta ja kehitettävyydestä.    Teoreettisena lähtökohtana olivat vammaisuus ja vaikeavammaisuus, lääkinnällinen kuntoutus, avoterapiapalaute ja ICF. Kehittämistehtävän tein kvantitatiivisella tutkimusmenetelmällä. Aineiston keruu tapahtui kyselylomakkeella. Kyselylomakkeeseen vastasi 29 fysioterapeuttia kolmesta Tampereella toimivasta fysioterapia-alan yrityksestä.     Tuloksissa selvisi, että vastaajat ovat keskimäärin täysin tai osittain tyytyväisiä lomakkeen toimivuuteen. Suurin osa vastaajista toivoo lisää selkeyttä lomakkeen täyttöön ja lisää kirjoitustilaa muun muassa toimintakyky osioon. ICF osa-alue on keskimäärin kaikille vastaajille jonkin verran tuttu.    Jatkotutkimuksena voisi olla laajempi, valtakunnallinen kysely Kelan KU-117 lomakepohjan toimivuudesta. Tämän kaltaista tutkimusta voisi laajentaa kaikille niille ammattiryhmille, jotka täyttävät Kelan KU117 lomaketta.      Asiasanat: vaikeavammaisuus, lääkinnällinen kuntoutus, avoterapiapalaute, ICF
Fysioterapian rooli Parkinsonin tautiin sairastuneen alkuvaiheen kuntoutuksessa : Euroopan alueen Parkinsonin taudin fysioterapiasuosituksen soveltaminen HUS Jorvin sairaalan neurologian poliklinikan ensimmäisellä fysioterapiankäynnillä
Työttömien terveydentila on heikompi ja he käyttävät vähemmän terveyspalveluja kuin muu samanikäinen väestö. Sen sijaan työttömien työkyvystä ei ole olemassa kattavaa tutkimustietoa. Toisaalta työkyvyn arvioinnin menetelmät ovat epäyhtenäiset, koska työkyvyn käsitteestäkään ei ole yhtenäistä ymmärrystä. Syrjäytymiseen liittyvät ilmiöt aiheuttavat työttömien työkyvyn arviointiin omat erityishaasteensa.Tämän tutkimuksen kohteena olivat pitkäaikaistyöttömien työkyky, sairauksien hoitoon ja kuntoutukseen liittyvät tarpeet sekä työkyvyn arvioinnin menetelmät. Tavoitteena oli selvittää, kuinka suurella osalla ja millä tavoin pitkäaikaistyöttömien työkyky on heikentynyt sekä minkälaista hoidon ja kuntoutuksen tarvetta heillä on. Lisäksi selvitettiin sairauslähtöisen ja monialaisen työkyvyn ja kuntoutustarpeen arvioinnin eroja.Monimenetelmätutkimuksen kolmessa osatutkimuksessa käytettiin sekä laadullisia että määrällisiä menetelmiä. Aineistoina olivat kolmen työvoiman palvelukeskuksen (Oulu, Raahen seutukunta ja Kainuu) ja yhden kunnan (Paltamo) alueella asuville vaikeasti työllistyville henkilöille monialaisesti toteutetut työkyvyn arvioinnit. Lisäksi aineistona analysoitiin sairauslähtöisessä ja monialaisessa työkyvyn arvioinnissa käytettävät tietoaineistot ja tulokset yhdellä esimerkkiasiakkaalla havainnollistaen.Suurella osalla pitkäaikaistyöttömistä työkyky oli merkittävästi heikentynyt, sairausluokista eniten mielenterveyden häiriöiden takia. Yhden kunnan kaikista pitkäaikaistyöttömistä todettiin avoimille työmarkkinoille työkyvyttömiksi 27 % ja näiden lisäksi 20 %:lla todettiin työkykyä kohentavan hoidon ja kuntoutuksen tarvetta.Monialaisen arviointimallin avulla tunnistettiin työkyvyn heikkeneminen ja kuntoutustarve osuvammin kuin perinteisellä sairauslähtöisellä toimintatavalla, joka hukkaa kuntoutuksen potentiaalia ja johtaa alikuntoutukseen, väärinkuntoutukseen tai ylikuntoutukseen.Tulosten perusteella työkyvyn arvioinnin käytännöt tulisi perustaa biopsykososiaaliseen eikä vain biomedikaaliseen terveyskäsitykseen ja niissä tulisi nykyistä enemmän hyödyntää monialaisessa verkostossa olevaa informaatiota tutkittavan toimintakyvystä. Työkyvyn tukemiseksi työttömien terveyspalvelut sekä työkyvyn ja kuntoutustarpeen arvioinnit tulisi aiempaa enemmän suunnitella ja kohdentaa pitkäaikaistyöttömien erityistarpeet huomioiden.
Syntymästään kuulonäkövammaisten kuntoutuksen perusteet : yksilöllisen kuntoutuslaitosjakson toteutuminen Kuulonäkövammaisten kuntoutumiskeskuksessa
Lasten arjen haasteet ICF-viitekehyksessä
Multippeliskleroosia sairastavan henkilön kokemukset apuvälinepalveluprosessista
Tasapainoharjoittelun vaikutukset tasapainoon ja toimintakykyyn 68-vuotiaalla henkilöllä
Lasten toimintakyvyn arvioinnin toteutuminen Pohjois-Pohjanmaan, Lapin ja Kainuun maakuntien toimintaterapeuttien työssä.
Kehittämistyöni aiheen sain työpaikalta lähteneestä keskustelusta päivittää asiakkailla käytettävät lomakkeet ja mahdollisesta tarpeesta käyttää esitietolomakkeita asiakkaan alkutilanteen kartoituksessa. Neurologisten asiakkaiden kohdalla aihe oli ajankohtainen, koska 1.1.2015 astuu voimaan uusi Kelan avoterapiastandardi vaikeavammaisten avoterapioihin, jossa on nostettu esiin ICF-luokituksen käyttö toimintakyvyn kuvauksessa. Työni tarkoitus on kehittää Vilppulan Fysio Oy:n työntekijöiden käyttöön neurologisten asiakkaiden alkutilanteen kartoittamiseen esitietolomake ja yhtenäistää se fysioterapiasuunnitelma- ja asiakaspalautelomakkeiden kanssa tukemaan Kelan kuntoutuspalautteen sisällön määritystä. Lomakkeiden sisältö toteutetaan ICF-luokituksen viitekehyksen ja Kelan avoterapiastandardin vaikeavammaisten avoterapian vaatimusten mukaan. Tavoitteena on yhtenäistää Vilppulan Fysio Oy:n työntekijöiden fysioterapiapalautteiden kirjausta sekä ottaa ICF-luokitus mukaan käytännön työhön.    Loin esitietolomakkeen ICF-luokituksen osa-alueiden mukaan ja kooditettuna kolmiportaisesti. Esitietolomakkeen voi täyttää asiakas itse tai sen voi täyttää fysioterapeutti haastattelemalla asiakasta. Fysioterapiasuunnitelman sisältö määräytyi suoraan Kelan avoterapiastandardin mukaan. Asiakaspalautekyselyn sisältö muodostui asiakkaan ja omaisen näkökulman esiintuomiseksi KU 117-lomakkeeseen sekä yrityksessä tules-asiakkaiden käytössä olevan asiakaspalautekyselyn pohjalta. Muotoilussa on pyritty selkeyteen ja kysymysten yksiselitteisyyteen.    Käytössä olevia lomakkeita tulee päivittää säännöllisesti, jotta niillä saaduilla tiedoilla pystytään vastaamaan muuttuvien määritysten vaatimuksiin. Entistä enemmän painotetaan asiakkaan omaa ääntä fysioterapian toteutuksessa ja tuloksellisuuden arvioinnissa. Mielestäni on tärkeä pitää haastattelun rinnalla rauhassa täytettävän lomakkeen mahdollisuus, jolloin asiakas saa pysähtyä miettimään omaa tilannettaan ja toiveitaan fysioterapian suhteen. Kuten Kelan standardi määrittää, on myös pystyttävä seuraamaan toteutetun fysioterapian laatua ja asiakkaiden tyytyväisyyttä palveluihin, johon lomakekysely vastaa loistavasti. Työtäni voi jatkaa fysioterapeuttisen kirjaamisen eri vaihtoehtoihin ja ICF-luokituksen siltauksen avulla toimintakykytestien valintaan.      Asiasanat: icf, kelan avoterapiastandardi, lomakkeet, kirjaaminen.
Esikoululainen harjoittelee kädentaitoja : opas lasten vanhemmille
GAS : menetelmästä sovellukseen
Housing enabler -ympäristön arviointimenetelmä : kuntoutustyöntekijöiden kokemuksia ensimmäisestä käyttäjäkoulutuksesta, menetelmän käytettävyydestä ja kehittämistarpeista Suomessa
Kouluikäisen vaikeavammaisen lapsen perheen yksilöllinen tilanne : ekokulttuurinen perhehaastattelumenetelmä ja ICF-CY perheen tuen tarpeen ja voimavarojen tunnistamismenetelminä
Esikoululainen harjoittelee kädentaitoja : Opas lasten vanhemmille
Teknologian hyödyntäminen on lisääntynyt terveydenhuollonalalla. Kuntoutuksessa on käytössä harjoitteluvälineitä, joissa hyödynnetään tekniikkaa, robotiikkaa ja virtuaalisuutta. Pirkanmaan Erikoiskuntoutus Oy:ssä on hyödynnetty teknisavusteista kuntoutusta aikuisten fysio- ja toimintaterapiassa kesästä 2012 alkaen. Opinnäytetyön tavoitteena oli kehittää lasten ja nuorten teknisavusteisia kuntoutuspalveluita Pirkanmaan Erikoiskuntoutuksessa. Tarkoituksena oli kehittää uusi, näyttöön perustuva palvelukonsepti.     Palvelukonseptin kehittämisessä hyödynnettiin palvelumuotoilun menetelmiä. Lasten ja nuorten kuntoutuspalvelujen tarvetta selvitettiin Tampereen yliopistollisen sairaalan lasten osastojen fysioterapeuttien teemahaastattelulla. Kirjallisuuskatsauksen avulla etsittiin näyttöön perustuvaa tietoa teknologiaa hyödyntävien kuntoutusmenetelmien vaikuttavuudesta lasten ja nuorten kuntoutuksessa. Pirkanmaan Erikoiskuntoutuksen teknisavusteiseen kuntoutukseen osallistuneiden aikuisten mielipidettä teknisavusteisesta kuntoutuksesta selvitettiin kyselytutkimuksen avulla. Näiden taustaselvitysten jälkeen palvelukonseptin kehittämistä jatkettiin workshop-työskentelynä, jossa hyödynnettiin luovia ongelmanratkaisumenetelmiä. Opinnäytetyön viitekehyksenä käytettiin kansainvälistä lasten ja nuorten toimintakykyluokitusta, ICF-CY.     Tulosten mukaan kuntoutustarpeen määrittämisessä on keskeistä selkeiden ja konkreettisten tavoitteiden määrittäminen. Kuntoutuksen yksilöllisyys nousi keskeiseksi teemaksi palvelutarpeen selvittämisessä. Kuntoutuksen tavoitteet, tarpeet ja keinot on valittava yksilöllisesti. Kuntoutuksen maksajatahojen toimintavoissa on eroavaisuuksia, jotka vaikuttavat osaltaan kuntoutuksen toteuttamistapoihin.  Kirjallisuuskatsauksen perusteella teknologiaa hyödyntävällä kuntoutuksella voidaan vaikuttaa ICF-CY:n mukaisesti toimintakyvyn eri osa-alueisiin sekä ruumiin / kehon toimintojen että suoritusten ja osallistumisen osa-alueilla. Tutkimuksissa korostettiin teknisavusteisen kuntoutuksen miellekyyttä ja motivaatiota. Kyselytutkimuksen mukaan teknisavusteiseen harjoitteluun osallistuneet aikuiset (n=68) kokivat harjoittelun mielekkääksi ja tehokkaaksi, sekä pitivät harjoittelussa käytetyistä laitteista.    Opinnäytetyön tuloksena kuvattiin Pirkanmaan Erikoiskuntoutuksen lasten ja nuorten teknisavusteisen kuntoutuksen palvelukonsepti, kuntoutujan palvelupolku ja kaksi kuvitteellista kuntoutujaprofiilia. Palvelupolku selkiyttää teknisavusteiseen kuntoutukseen pääsemisen prosessia palvelun loppukäyttäjälle. Kuntoutujaprofiilit konkretisoivat sitä kenelle palvelukonsepti on luotu ja niitä voidaan hyödyntää palvelun markkinoinnissa    Asiasanat: teknisavusteinen kuntoutus, palvelukonsepti, lapset ja nuoret.
Tämän kehittämistehtävän tavoitteena oli yhtenäistää KuntoutusKopla-nimisessä fysioterapiayrityksessä työskentelevien fysioterapeuttien toimintakyvyn arviointi- ja mittauskäytäntöjä. Tavoitteena oli myös selvittää kyseisten fysioterapeuttien tuntemus ICF-luokituksesta ja sen käytöstä asiakastyön kirjaamisessa sekä tämän jälkeen mahdollisesti lisätä ICF-luokituksen tuntemusta ja käyttöä.     Kehittämistehtävä toteutettiin fysioterapiayritykselle, nimeltä KuntoutusKopla. Yritys aloitti toimintansa vuoden 2014 alussa. Yrityksessä toimii yhteensä 11 fysioterapeuttia, osa ammatinharjoittajina, osa tuntityöntekijöinä. Yrityksen ollessa uusi,  tarve toiminnan yhtenäistämiseksi ja näin palvelun laadun kehittämiseksi oli ajankohtainen.    Ensin selvitettiin fysioterapeuttien nykyiset toimintakyvyn arviointi- ja mittauskäytännöt kirjallisella kyselylomakkeella. Tämän jälkeen perehdyttiin tarkemmin ICF-luokitukseen ja pohdittiin, mille toimintakyvyn osa-alueille on olemassa toimintakyvyn mittareita fysioterapian näkökulmasta. Kyselylomakkeiden perusteella valittiin yrityksessä yleisimmin käytetyt mittarit ja kokonaisuutta täydennettiin muilla mittareilla. Valitut mittarit jaoteltiin ICF-luokituksen mukaan ja koodattiin kaksiportaisella luokituksella. Mittareiden ohjeistus ja mittauslomkakkeet koottiin kaksiportaisen ICF-luokituksen mukaan konkreettiseen kansioon koodeineen. Tämän tarkoituksena oli lisätä toimintakyvyn mittareiden käyttöä asiakastyössä. Lisäksi tarkoituksena oli helpottaa ja lisätä ICF-luokituksen käyttöä yksilön toimintakyvyn ja terapian kirjaamisessa.     Kehittämistehtävä on hyödyllinen yritykselle sen toiminnan ja palvelun laadun kehittämiseksi. Se palvelee yrityksessä toimivia fysioterapeutteja ja heidän asiakkaitaan yksilötasolla. Lisäksi pitkällä aikavälillä, yrityksen toiminnan ollessa yhtenäistä ja palvelun ollessa mahdollisimman laadukasta, menestyy yritys helpommin fysioterapian palveluntarjoajana yritysmarkkinoilla. Asiasanat: fysioterapia, ICF-luokitus, toimintakykymittarit, KuntoutusKopla.
"Halavatun käsi" : parantaako käden pakotettu käyttö toimintakykyä?
"Olen läsnä tilanteessa ja motivoin asukasta" : kartoitus palvelutalohenkilökunnan käyttämistä toimintakykyä tukevista hoitotyömenetelmistä sekä koulutustarpeesta
Miksi seisotamme? : Systemaattinen kirjallisuuskatsaus seisomatelineen käytön hyödyistä ICF-CY-luokitusta käyttäen
OASES-A-arviointimenetelmän suomenkielinen käännös aikuisten änkytyksen arvioinnissa
Esikoululaisen päivään kuuluu monenlaisia toimintoja. Hän esimerkiksi leikkii erilaisilla leluilla ikätovereidensa kanssa, askartelee, osallistuu erilaisten itsestä huolehtimisen ja kotielämän toimintojen tekemiseen sekä käy esikoulua. Monien näiden toimintojen tekemiseen tarvitaan kädentaitoja. Termillä kädentaidot tarkoitetaan käsien käyttöä esimerkiksi esineen käsittelyssä. Teimme opinnäytetyömme projektiluontoisena. Projektin tuloksena oli opas kädentaidoista niille vanhemmille, joiden lapsilla on haasteita kädentaidoissa. Projektin viitekehys rakentui esikouluikäisen toimintakyvyn kuvauksesta WHO:n laatiman ICF-käsitteistön (International Classification of Functioning, Disability and Health) avulla painottuen kädentaitoihin. Työn välittöminä tavoitteina oli, että vanhemmat tulevat tietoisiksi kädentaitojen merkityksestä ja alkavat miettiä, millaiset arjen toiminnat edesauttavat lapsen kädentaitojen kehittymistä. Lisäksi tavoitteena oli, että palautetta antavat terveydenhoitajat ja toimintaterapeutit kokeilevat opasta ja haluavat ottaa sen käyttöön työnsä tueksi. Kehitystavoitteena oli, että opasta käyttäneiden perheiden lasten kädentaidot kehittyvät. Oppaalle asettamiamme laatukriteereitä olivat perhelähtöisyys, informatiivisuus, luotettavuus ja arkilähtöisyys. Saimme oppaasta palautetta kahdelta terveydenhoitajalta ja kahdelta toimintaterapeutilta sekä yhdeltä vanhemmalta. Edellä mainitut henkilöt ovat kokeneet oppaan hyödylliseksi. Oppaallamme voidaan kenties jatkossa parantaa joidenkin lasten kädentaitoja ja sitä kautta heidän suoriutumistaan päivittäisistä toiminnoista. Suoriutumisen helpottuminen mahdollistaa osallisuuden kokemisen ja lisää näin lasten pystyvyyden ja pätevyyden tunteita.
Joensuun Nepenmäen lähipalvelualueen esteettömyys - kohderyhmänä ikäihmiset
”LEIKKIÄ IKÄ KAIKKI!” – SENIOR SPORT -liikuntavälinesarja tukemassa ikääntyneiden päivittäisiä toimintoja
Dynamic gait index -mittarin käyttöönotto ja soveltuvuuden arviointi AVH -potilaan kävelyn laadullisessa arvioinnissa K-HKS:n neurologian vuodeosastolla
Aivoverenkiertohäiriö on usein äkillinen ja yllättävä tapahtuma, joka voi muuttaa henkilön ja hänen läheistensä arkea huomattavasti. Aivoverenkiertohäiriöstä voi aiheutua monimuotoisia oireita, jotka voivat näkyä sekä henkilön toiminnassa, osallistumisessa että suoriutumisessa. Sopeutuessaan uuteen elämäntilanteeseen henkilö voi arjessaan joutua tasapainottelemaan itsenäisyyden ja riippuvaisuuden välillä. Monille henkilöille apuvälineet voivat olla keino selviytyä omasta arjestaan itsenäisemmin. Väestön ikääntyessä on oletettavissa, että aivoverenkiertohäiriötapausten määrä tulee kasvamaan, mikä näin ollen lisää myös apuvälinetarvetta. Toimintaterapiassa tavoitteena on, että asiakas pystyy sairaudestaan, vammastaan tai elämäntilanteen muutoksestaan huolimatta toimimaan omassa arjessaan mielekkäällä tavalla. Arvioimalla asiakkaan apuvälinetarvetta, tekemällä tarvittaessa apuvälinesuosituksia sekä opettamalla apuvälineen käyttöä voi toimintaterapeutti olla edistämässä asiakkaan itsenäisyyttä ja mahdollistamassa asiakkaan osallistumista jokapäiväiseen elämään. Tämän projektin tulostavoitteena oli sähköinen esite apuvälineistä aivoverenkiertohäiriöstä kuntoutuville henkilöille. Esitteen laatukriteereiksi asetimme asiakaslähtöisyyden, esteettisyyden ja käytettävyyden. Projektin lyhyen aikavälin tavoitteena oli, että koekäyttäjät eli kuntoutujat ja toimintaterapeuttiopiskelijat lukevat ja tutustuvat esitteeseen ja näin ollen saavat informaatiota apUvälineistä. Lisäksi tavoitteena oli, että kuntoutujat voivat tunnistaa omia apuvälintarpeitansa. Pitkän aikavälin tavoitteena oli, että kuntoutujat saavat tietoa apuvälinepalveluista sekä olemassa olevista apuvälineistä, jonka jälkeen kuntoutujat voivat hankkia itselleen tarvittavia apuvälineitä. Tätä kautta kuntoutujien osallistuminen päivittäisissä toiminnoissa mahdollistua ja helpottua. Toisena pitkän aikavälin tavoitteena oli, että toimintaterapian opettajat käyttävät esitettä opetustyössään. Keräsimme esitteeseen tietoa aivoverenkiertohäiriöstä, apuvälinepalveluista ja apuvälineistä, joita aivoverenkiertohäiriöstä kuntoutuvat henkilöt voivat käyttää. Suunnittelimme ja toteutimme myös Webropol-kyselyn aivoverenkiertohäiriökuntoutujille, minkä avulla pyrimme saamaan selville mitkä apuvälineet kuntoutujat ovat kokeneet hyväksi aivoverenkiertohäiriöstä kuntoutuessaan. Näiden tietojen avulla kokosimme sähköisen esitteen.
Kartoitus hengityshalvauspotilaiden voimavaroista ICF-luokituksella
Osallistavaan ohjaukseen osallistuminen : oppilaiden ja huoltajien toiveet ohjaukselle
Neurologisen kuntoutujan toimintakyvyn arviointi ja toimintakykymittareiden käyttö Tampereen kaupungin avokuntoutuksessa
Kuntoutuminen
Kun katsoo kauempaa, näkee enemmän:monialainen työkyvyn ja kuntoutustarpeen arviointi pitkäaikaistyöttömillä
Asumispalvelun ydintekijät – Omaisten näkökulma asumispalvelussa
Kohti valoa : katsaus ääneseutulaisten omaishoitajien voimavaroihin
Hyvät arviointikäytännöt suomalaisessa toimintaterapiassa : arvioinnin lähtökohdat ja suositukset
Muutokset kuntoutusjakson aikana niskakivussa ja psyykkisessä toimintakyvyssä sekä työkykyyn yhteydessä olevat tekijät
Äskettäin diagnosoitujen Parkinsonin tautia sairastavien potilaiden kävely ja tasapaino : itsekoetun ja mitatun pystyasennon hallinnan ja kävelyn suoritusrajoitteet ICF-viitekehyksessä
Lasten ja nuorten teknisavusteisten kuntoutuspalvelujen kehittäminen Pirkanmaan Erikoiskuntoutuksessa
Leikin arviointivälineet PAGS, ToP ja TOES tarkasteltuna käsitteellisesti ICF-luokituksen kautta
ICF-luokituksen merkitys AIMS2 toimintakykymittarin tulosten arvioinnissa nivelreumaa sairastavilla henkilöillä taudin eri vaiheissa
Paavo liikuntavammaisten henkilöiden avuntarpeiden itsearvioinnissa
Fysioterapiayrityksen dokumentoinnin kehittäminen
Toiminta- ja työkyvyn fyysisten arviointi- ja mittausmenetelmien kartoittaminen ICF-luokituksen aihealueella "liikkuminen"
Toimintakykylähtöisen fysioterapeuttisen ryhmäkuntoutuksen kehittäminen GAS-tavoitteita ja ICF-luokitusta hyödyntäen
Rinta- ja eturauhassyöpään sairastuneiden avokuntoutusmalli Keski-Suomessa
Tavoitteenasettelu selän luudutusleikkauksen jälkeisessä kuntoutuksessa
Ikääntyvien ihmisten toimintakykyä koskevien tutkimusten paradigmat ICF:n avulla tarkasteltuina
Ketteräksi päiväkotiin : käyttäjäkokemuksia KETTERÄKSI -arviointimenetelmän toimivuudesta ja hyödyllisyydestä päiväkodeissa
MS-tautia sairastavien selviytyminen ADL-toiminnoista kahden vuoden seurannan aikana ICF-luokituksen itsestä huolehtimisen ja liikkumisen osa-alueilla sekä kotielämään osallistumisessa
Aivohalvauspotilaan kuntoutumisprosessi : fysioterapian näkökulma
Prosessin ja ajoittamisen ongelmat kuntoutuksessa : ICF:n tulkintaa
Kun katsoo kauempaa, näkee enemmän : monialainen työkyvyn ja kuntoutustarpeen arviointi pitkäaikaistyöttömillä
Opinnäytetyön tavoitteina oli edistää potilasturvallisuutta, työturvallisuutta potilassiirroissa. sekä herättää tietoisuutta omista toimintatavoista. Työn tavoitteena oli antaa uusille hoitotyöntekijöille tietoa aivoverenkiertohäiriöpotilaan turvalliseen siirtymiseen vuoteesta pyörätuoliin liittyvistä tekijöistä. Työn tarkoituksena on toimia osastollamme uuden hoitotyöntekijän perehdytysmateriaalina liittyen aivoverenkiertohäiriöpotilaan siirtymisen avustamisessa vuoteesta pyörätuoliin. Opinnäytetyö on toiminnallinen, kirjallisuuteen perustuva. Tuotoksena syntyi opas AVH potilaan siirtymisen avustamiseen opas osaston perehdytyskansioon. Opinnäytetyön viitekehyksenä toimi Maailman terveysjärjestö WHO:n ICF -luokitus.  Aivoverenkiertohäiriön myötä potilaalla voi ilmetä esimerkiksi toispuolihalvaus, apraksiaa, toispuoleinen huomioimattomuus, spastisuutta, afasiaa tai työntö-oiretta. Aivoverenkiertohäiriöpotilaan sairastama aivoinfarkti aiheuttaa aivojen rakenteen muutoksen ja muutoksen kehon toimintoihin. Toiminnanvajavuudet kuten toispuolihalvaus ja spastisuus, vaikuttavat potilaan suorituksiin, kuten itsensä siirtämiseen vuoteesta pyörätuolille ja osallistumiseen rajoittavasti. Ympäristötekijät kuten kuntoutus, asenteet, ympäröivien ammattihenkilöiden tiedot, taidot ja asenteet vaikuttavat potilaan suorituksiin, osallistumiseen ja siten toimintakykyyn. Yksilön toimintakyky määräytyy yksilön lääketieteellisen terveydentilan, ympäristön ja yksilötekijöiden vuorovaikutuksen tuloksena. AVH -potilaiden tiivis kuntoutus tulisi toteutua kuntoutusyksikössä moniammatillisena yhteistyönä. Yhtenäisillä ohjausmenetelmillä ja usein toistuvilla ohjaus- ja oppimistilanteilla saadaan hyviä tuloksia potilaan  kuntoutumisen etenemisessä ja toimintakyvyn kohenemisessa. Ohjatessaan ja avustaessaan potilasta siirtymään hoitaja tarvitsee tietoa, taitoa, hyvää oman kehonsa hallintaa, kykyä soveltaa ja hyödyntää ihmisen luontaisia liikemalleja. Siirtotaito on hoitajan kykyä tunnistaa potilaan voimavarat ja osata hyödyntää niitä potilaan siirtymisentilanteessa. Apuvälineiden käyttö edistää tasa-arvoa ja osallistumista elämän tilanteisiin.  Potilassiirtokoulutusta on järjestettävä säännöllisin väliajoin hoitohenkilökunnalle. Jatkokehittämishaasteena on tutkia siirtotaidon kehittymistä osastolla.
Kuntoutujan toimintakyvyn kartoittaminen psykofyysisen fysioterapian keinoin : tuotoksena psykofyysinen toimintakykytestistö Helsingin kaupungin terveyskeskuksen psykiatrian osaston fysioterapia yksikölle
Alaselkäoireisen erotusdiagnostinen tutkiminen ja kliininen päätöksenteko : hyvinvointipalvelutoiminnan oppimiskeskus Fysipisteen case-tapauksen analysointi
Multippeliskleroosia (MS) sairastavien fyysisessä toimintakyvyssä tapahtuneet muutokset kymmenen vuoden seurannassa
Leikin arviointivälineet PAGS, ToP ja TOES tarkasteltuna käsitteellisesti ICF-CY-luokituksen kautta
Toimintaterapia-arviointi osana kuntoutuksen suunnittelua kuntoutustyöryhmässä
Tämä kehittämistehtävä on tehty Helsingin ja Uudenmaan sairaanhoitopiirin (HUS), Helsingin yliopistollisen keskussairaalan (HYKS) Jorvin sairaalan fysioterapiaan. Kehittämistehtävän tavoitteena on lisätä Parkinsonin tautia sairastavien potilaiden tasavertaisuutta ja kuntoutuksen laatua diagnoosin asettamisen jälkeen HUS, Hyks Jorvin sairaalan neurologian poliklinikan fysioterapiassa. Tarkoituksena on luoda Euroopan alueen Parkinsonin taudin fysioterapiasuositukseen pohjautuva Parkinsonin taudin diagnoosin saaneen potilaan ensimmäisen fysioterapiakäynnin sisällön kuvaus Hyks Jorvin sairaalan neurologian poliklinikalle.    Parkinsonin tauti on melko yleinen ikääntyneen väestön neurolginen sairaus, jonka oireet vaikuttavat usein potilaan toimintakykyyn ja arjessa selviytymiseen. Lääkehoidon lisäksi kuntoutus ja potilaan oma aktiivisuus ovat tärkeitä sairauden hoidossa. Riittävän aikainen ohjaus ja neuvonta tukevat potilaan omaa aktiivisuutta kuntoutumisessaan. Sairauden diagnosointi tapahtuu yleensä erikoissairaanhoidossa. Myös fysioterapiatarpeen arvio ja kuntoutuksen suunnittelu tehdään tarvittaessa erkoissairaanhoidossa. HUS:ssa ei ole tehty yhtenäistä Parkinsonpotilaan fysioterapiaprosessikuvausta, joten yhtenäisiä käytäntöjä Parkinsonin tautia sairastavien fysioterapiaan ohjautumisesta ja fysioterapian sisällöstä ei ole.    Parkinsonin taudin fysioterapiasta on julkaistu Euroopan alueen fysioterapiasuositus. Suositukseen on kerätty tietoa Parkinsonin taudista, fysioterapiasta sekä suositelluista arviointi- ja terapiamenetelmistä. Suositus on pohjana tälle kehittämistehtävälle, jossa on tehty suositukseen perustuva sisältökuvaus Parksinonin tautia sairastavan ensimmäiselle fysioterapiakäynille. Sisältökuvaus on tarkoitettu Jorvin sairaalan neurologian poliklinikalla työskentelevien fysioterapieuttien käyttöön, mutta sitä voi hyödyntää myös muissa vastaavissa paikoissa perehdytyksessä tai työn kehittämisessä.     Kehittämistehtävän keskeisimpinä lähteinä on käytetty Euroopan alueen Parkinsonin taudin fysioterapiasuositusta (2014) sekä Parkinsonin taudin Käypä hoito -suositusta (2010). Näiden pohjalta on tehty sisältökuvaus, johon on koottu oleelliset asiat fysioterapian ensimmäisen käynnin sisällöstä sekä suositellut toimintakyvyn mittarit ja ohjausmateriaalit. Sisältökuvaus on tarkoitettu sähköisesti käytettäväksi HUS:n intranetin kautta ja siihen on linkitetty suoraan kaikki esitetty sähköisesti saatavissa oleva materiaali.     Asiasanat: Parkinsonin tauti, fysioterapia, erikoissairaanhoito, ICF.
Työssä suoriutumisen arviointi Kumppaniksi ry:llä : Arvioinnin tilaajien näkemyksiä
Purentaelimistön toimintahäiriöt ja niiden fysioterapeuttinen hoito
Toimintaympäristöjen arviointi osana erityislapsen moniammatillista arviointia
Tuki- ja liikuntaelinongelmaisten kuntoutuksen eteneminen Rovaniemen kaupungin terveyskeskuksen kuntoutuksessa
Kehittämistehtäväni aihe sai alkunsa halustani yhtenäistää K-HKS:n Hämeenlinnan yksikön akuutilla neurologian vuodeosastolla työskentelevien fysioterapeuttien tekemää aivoverenkierohäiriön sairastaneen potilaan liikkumiskyvyn laadullista arviointia. Arviointimenetelmäksi valikoitui uusi toimintakykymittari -Dynamic gait index-mittari-, mikä mittarina täyttää psykometriset ominaisuudet.     Kehittämistehtäväni tarkoituksena oli selvittää soveltuuko Dynamic Gait Index (DGI) -testi K-HKS:n Hämeenlinnan yksikön akuutilla neurologian vuodeosastolla AVH-potilaiden ja mahdollisesti muiden neurologisten potilaiden dynaamisen tasapainon arviointiin ajan käytön ja testausolosuhteiden kannalta, ja pystyykö testitulosta hyödyntämään fysioterapian tavoitteiden asettamisessa, fysioterapiasuunnitelman, toteutuksen ja seurannan arvioinnissa.     Kehittämistehtäväni tehtävät työn eri vaiheissa olivat teoriatiedon etsiminen tukemaan Dynamic Gait Index -mittarin valintaa AVH-potilaan dynaamisen tasapainon ja kävelykyvyn arvioinnissa. Tehtäviin kuului lisäksi mittarin käyttöön perehtyminen, tarvittavien testivälineiden hankinta ja testiradan tekeminen neurologian osastolle. Testitulosten kirjaamista helpottamaan tehtäviin kuului myös DGI -testilomakkeen ja suoritusohjeiden vieminen K-HKS:n intraan ja sitä kautta Effica-potilastietojärjestelmään oheistiedostona.    DGI -mittarin käytöstä saadut fysioterapeuttien kokemukset neurologisilla potilailla koottiin yhteen ja pohdittiin mittarin käytöstä heränneitä ajatuksia. Fysioterapeuttien subjektiivisten kokemusten perusteella arvioitiin mittarin soveltuvuutta K-HKS neurologian osastolle fysioterapeuttien työvälineeksi. Mittarin käytöstä saatujen hyvien kokemusten ja soveltuvuuden arvioinnin pohjalta olemme ottaneet Dynamic gait index -toimintakykymittarin aktiiviseen käyttöön neurologian osastolla potilaan kävelyä arvioitaessa. Lisäksi toinen testirata on tehty fysiatrian pkl:lle neurologisten potilaiden dynaamisen tasapainon arviointia varten.     Kehittämistehtäväni tavoite oli saada K-HKS:n neurologisella osastolla työskentelevien fysioterapeuttien työvälineeksi jo käytössä olevien toimintakykymittarien lisäksi laadullinen dynaamisen tasapainon mittari arvioimaan AVH -potilaan ja mahdollisesti muiden neurologisten potilaiden kävelyä ja sen sujuvuutta, sekä kävelyn aikana tapahtuvien dual task -tehtävien suorittamista ja kaatumisriskiä. Toinen tavoite oli yhtenäistää testin avulla osaston fysioterapeuttien havainnointiin perustuvia arviointikriteereitä. Molemmat kehittämistehtävälleni asettamani tavoitteet ovat toteutuneet. Dynamic gait index -testiä käytetään tällä hetkellä osastolla lähes päivittäin neurologisten potilaiden dynaamista tasapainoa arvioitaessa, ja testi on yhtenäistänyt osaston fysioterapeuttien arviointikriteerejä kävelytasapainon arvioinnissa. Asiasanat: aivoverenkiertohäiriö, dynaaminen tasapaino, Dynamic gait index -mittari, fysioterapeutin arvio.
Nervus ischiadicuksen fysioterapeuttinen tutkiminen : opas fysioterapeuteille ja fysioterapian opiskelijoille
VAT –arviointi ja palautekeskustelu kuntoutujan kokemana
APUVÄLINEITÄ ARKEEN  : Esite aivoverenkiertohäiriöstä kuntoutuville henkilöille
Kehittämistehtäväni aiheena on selkiyttää neurologisen kuntoutujan toimintakyvyn käsitteitä ja toimintakyvyn arvioimiseen liittyviä asioita. Tavoitteenani on yhtenäistää neurologisten kuntoutujien toimintakyvyn arviointien tekemistä ja toimintakykymittareiden käyttöä Tampereen kaupungin avokuntoutuksen fysioterapeuttien keskuudessa. Tampereen kaupungin vastaanottotoiminnan alaisuudessa toimiva avokuntoutus vastaa kaupungin järjestämästä fysioterapiasta. Fysioterapeutit tekevät neurologisten kuntoutujien fysioterapia-arvioita sekä omana toimintana tapahtuvan terapian että lääkinnällisen kuntoutuksen kautta ostopalvelusopimuksella fysioterapian järjestämiseksi. Toimintakykymittareiden avulla kuntoutujan toimintakykyä pystytään arvioimaan luotettavasti ja laadukkaasti. Toimintakykymittareiden käyttö työyhteisössäni riippuu jokaisesta fysioterapeutista ja hänen valinnastaan. Yhtenäistä linjaa ja ohjeistusta niiden käytöstä ei ole ollut. Yleisemmin käytössä olevat toimintakykymittarit ovat Bergin tasapainotesti, 10 metrin kävelytesti ja puristusvoiman mittaus. Erikoissairaanhoidosta eli Hatanpään neurologian osastoilta on tullut kyselyä toimintakykymittareiden käytön yhtenäistämisestä koko kaupungin osalta. Olin yhteispalaverissä heidän kanssaan, jossa nousi esille samat ongelmat kuin avokuntoutuksen puolella. Palaverin jälkeen päätimme yhtenäistää toimintakykymittareiden käyttöä, jota tämä kehittämistehtäväkin osittain palvelee.  ICD (International Classification of Functioning, Disability and Health) on Maailman Terveysjärjestön WHO:n luokitusperheeseen kuuluva toimintakyvyn, toimintarajoitteiden ja terveyden kansainvälinen luokitus. ICF-luokitus on eri ammattilaisen väline toimintakyvyn kuvaamisessa. Se kuvaa, miten sairauden ja vamman vaikutukset näkyvät yksilön elämässä. ICF ymmärtää toimintakyvyn ja toimintarajoitteet moniulotteisena, vuorovaikutuksellisena ja dynaamisena tilana, joka koostuu terveydentilan sekä yksilön ja ympäristötekijöiden yhteisvaikutuksesta. ICF-luokituksen käytön lisääminen on tärkeää, jotta kuntoutujan toimintaan ja  osallistumiseen vaikuttavat tekijät huomioidaan laaja-alaisesti kuntoutusprosessin eri vaiheissa. Vaikka ICF-luokitus ei ole vielä käytössä työyhteisössäni, niin haluan tämän kehittämistehtävän avulla herättää ajatuksia sen ajankohtaisuudesta ja mahdollisesti käyttöönotosta jossain vaiheessa.
Yhteistoiminnallisuus haasteena ja mahdollisuutena epävakaasta persoonallisuudesta kärsivän potilaan hoidossa : katsaus uusimpaan tutkimustietoon
Ruskeasuon koulun kehittämishanke : HOJKS-tavoitteet ICF-viitekehyksessä
Vaikeavammaisen kuntoutujan toimintakyvyn mittaaminen : ICF -viitekehyksenä
Ikääntyvän toimintakyvyn mittaaminen kotioloissa : kolme mittaria ICF-viitekehyksessä
Elämänlaatu on moniulotteinen ilmiö, joka kuvaa yksilön omaa näkemystä tai kokemusta elämästään, terveydestään ja toimintakyvystään. Toimintakyvyllä tarkoitetaan fyysisiä, psyykkisiä ja sosiaalisia osa-alueita yksilön elämässä, johon vaikuttavat yksilötekijät sekä ympäristö. Yksilön koettu terveys ennustaa tulevaa toimintakykyä, mikä tarkoittaa joko positiivisia tai negatiivisia muutoksia toimintakyvyssä ja alttiutta sairauksille. Tutkimustehtävänä oli kuvata yksilön näkemyksiä ja toimintakykyä sekä kroonisen alaselkäkivun vaikutuksia elämänlaatuun. Tavoitteena oli saavuttaa kokonaisvaltainen kuvaus siitä, millaiseksi tiedonantaja on kokenut elämänlaatunsa, terveytensä ja toimintakykynsä pitkäaikaisen alaselkäkivun vuoksi. Opinnäytetyön tarkoitus oli kuvata tiedonantajan omaa näkemystä elämänlaadustaan ja toimintakyvystään RAND-36-elämänlaadun mittaria ja ICF-luokitusta apuna käyttäen sekä sitä kautta tuoda esiin elämänlaadun ja koetun terveyden välistä suhdetta. RAND-36-tutkimusmittarin tuloksia tarkasteltiin kolmella perusulottuvuudella ja kahdeksalla osaulottuvuudella. Perusulottuvuudet ovat fyysinen, psyykkinen ja sosiaalinen ulottuvuus. Osaulottuvuudet ovat fyysiset oireet, fyysinen toimintakyky, psyykkinen hyvinvointi, kognitiivinen toimintakyky, rooleista suoriutuminen, ihmissuhteet, yhteisölliset suhteet ja vapaa aika. Kokonaisvaltaisen toimintakyvyn kuvauksen tukemiseksi tuloksia tarkasteltiin ICF-luokituksen alaselkäkipu lyhyt- ydinlistan avulla. Toimintakykyä kuvattiin kahtena eri ajankohtana keväällä 2015 ja syksyllä 2015 toimintakykyyn vaikuttavien tekijöiden kokonaisvaltaisen ymmärtämisen vuoksi. Yksilön näkemyksistä ilmeni RAND-36-elämänlaadun mittarin jokaisella kolmella perusulottuvuudella ja suurimmaksi osaksi myös kahdeksalla osaulottuvuudella elämänlaatua heikentäviä tekijöitä kivun ja toimintakyvyn rajoittuneisuuden vuoksi. Koetun terveyden osa-alue tuo ilmi heikentäviä näkymiä tulevaisuuden toimintakyvyn osalta.
Suomessa aivohalvauksiin sairastuu noin 14 000 ihmistä vuosittain. Se on kolmanneksi yleisin kuolinsyy syövän ja sydänsairauksien jälkeen. Väestön ikääntyessä sairastuvuuden ennustetaan kasvavan vuoteen 2020 mennessä jopa 21 000 sairastuneeseen vuodessa. Tutkimukset osoittavat, että tehokkaalla kuntoutuksella voidaan vaikuttaa positiivisesti aivohalvauspotilaan toimintakykyyn. Opinnäytetyön tarkoituksena oli käsitellä aivohalvauspotilaan kuntoutumisprosessia ja sekä kotikuntoutusta fysioterapian näkökulmasta. Tapausesimerkin avulla tarkasteltiin, aivohalvauspotilaan kuntoutuksen sisältöä. Opinnäytetyössä on paneuduttu ennen kaikkea kotikuntoutukseen, sen järjestämiseen ja mahdolliseen kehittämiseen. Tutkimuksessa käytettiin apuna ICF- luokitusta. Lähdeaineistona käytettiin monipuolisesti aiheeseen liittyvää kirjallisuutta sekä sairauskertomuksia ja haastattelua. Tapausesimerkin avulla tuotiin esille henkilön omakohtaisia kokemuksia kuntoutuksesta. Tutkimuksesta saadun tiedon perusteella voidaan todeta, että aivohalvauspotilaan kuntoutuksessa on kehitettävää, erityisesti terveyskeskusvaiheen kuntoutuksessa ja kotikuntoutuksessa. Jatkossa voitaisiin tutkia tarkemmin aivohalvauspotilaiden kotikuntoutuksen eroavaisuuksia Suomessa. Opinnäytetyö on suunnattu pääasiassa fysioterapeuteille, jotka työskentelevät aivohalvauspotilaiden kuntoutuksessa.
Kuntoutuslaitosten moniammatillisten työryhmien käsityksiä ICF-luokituksesta : fenomenografinen tutkimus
Suositus keuhkoahtaumapotilaiden toimintakykytestistöksi : viitekehyksenä ICF-luokitus
Toimintakyky ja kuntoutus
Rakenteinen kirjaaminen fysioterapiassa
Kehittämistehtävässä tuodaan uutta näkökulmaa neurologiseen fysioterapeuttiseen kuntoutukseen kehittämällä toistaiseksi harvemmin käytettävää diagnoosisitoutumatonta fysioterapeuttista ryhmäkuntoutusta. Tällä hetkellä monet ryhmät ovat diagnoosisidonnaisia, mutta toimintakykylähtöinen näkökulma lisääntynee lähitulevaisuudessa terveydenhuollon toimintakykylähtöisen ajattelutavan lisääntymisen myötä. Toimintakykylähtöisen kuntoutuksen hyöty on muun muassa se, että harjoittelussa painottuu enemmän toimintakyvylle optimaalisempi harjoitusalue kuin diagnoosisitoutuneessa, jossa yksilöllisestä huomioinnista huolimatta toimitaan usein ryhmän huonokuntoisimman ehdoilla. Mitä homogeenisempi ryhmä muodostuu, sitä optimaalisemmaksi saadaan harjoittelun vaikutus. Kehittämistehtävän tavoitteena on kehittää toimintakykylähtöistä fysioterapeuttista ryhmäkuntoutusta neurologisille kuntoutujille Pirkanmaan Erikoiskuntoutus Oy:ssä. Tarkoituksena on kehittää tutkittuun tietoon perustuvaa fysioterapeuttista ryhmäkuntoutusta osavaiheittain. Osavaiheita ovat asiakaslähtöisyyden määrittäminen, toimintakyvyn luokittaminen, harjoittelun teoriataustan hankkiminen ja ryhmärakenteen luominen. Kehittämistehtävä pohjautuu asiakaslähtöiseen näkökulmaan analysoimalla kuntoutujien GAS-tavoitteita ICF-toimintakykyluokituksen mukaisesti. Tätä toimintakyvyn arviointitapaa hyödyntäen etsitään laajan kirjallisuuskatsauksen kautta teoriatietoa toimintakykylähtöiselle fysioterapeuttiselle ryhmäkuntoutukselle. GAS-tavoitteiden tekeminen on asiakaslähtöinen ja luotettava tapa arvioida kuntoutujan toimintakykyä. Teoriaohjaavaa sisällönanalyysiä hyödyntäen GAS-tavoitteet on mahdollista ryhmitellä ICF-luokkiin, jonka avulla voidaan nostaa esiin harjoittelua vaativia osa-alueita. Työn tuloksena teimme kahden diagnoosisitoutumattoman yhdistelmäryhmän rakenteet tutkimustietoon perustuen. Yhdistelmäharjoittelusta on tutkimusten mukaan laaja-alaisemmin hyötyä kuin yhtä osa-aluetta vahvistavasta harjoittelusta.  Ryhmiksi muotoutuivat tavoitteiden perusteella aerobista kuntoa ja lihasvoimaa ja toisessa tasapainoa ja kävelyä harjoittavat yhdistelmäryhmät. Ryhmät jaettiin vielä kahteen tasoon kuntoutujien toimintakyvyn mukaan. Työssä on myös kattava tutkimustietoon perustuva neurologisten kuntoutujien harjoittelupaketti aerobisesta-, lihasvoima-, tasapaino- ja kävelyharjoittelusta. Työn jatkoprosessointi etenee sisällön suunnittelulla ja ryhmien aloittamisella. Diagnoosisitoutumattomia yhdistelmäryhmiä pyritään jatkossa kehittämään kohderyhmän, sisällön sekä toteutuksen suhteen.
Selkäydinvammaisen kuntoutujan apuvälineet ja hallintalaitteet : oman kuntoutujan tapausselostus
Toimintakyvyn arvioinnin kehittämisellä laadukkaampaa fysioterapiaa  : mittarikansio ICF-luokitus viitekehyksenä
Vaikeavammaisen henkilön toimintakyvyn fyysisten edellytysten arviointimenetelmät ICF-viitekehyksessä
Tasapainoharjoitteita ikääntyneiden pystyasennonhallintaan : systemaattinen kirjallisuuskatsaus
"Tarkkaamattomuutta ja ylivilkkautta - mistä tässä on kysymys?" : 4-6-vuotiaan lapsen arviointikokonaisuus toimintaterapiayrittäjän tuotteena
Tutkimuksen tarkoituksena oli kuvata Kumppaniksi ry:n kuntoutujien kokemuksia WHO:n ICF viitekehykseen pohjautuvasta VAT –arvioinnista sekä siihen liittyvästä palautekeskusteluista kuntoutusprosessin aikana. Miten kuntoutujat kokevat VAT –arvioinnin ja palautekeskustelun. Onko arvioinnista saadulla tiedolla merkitystä kuntoutusprosessin etenemisessä ja kokeeko kuntoutuja tulleensa kuulluksi. Tutkimuksesta saatua tietoa voidaan Kumppaniksi ry:llä hyödyntää palvelujen kehittämisessä. Tutkimuksen teoreettisessa viitekehyksessä käsitellään ammatillista kuntoutusta, kuntoutusprosessia, toimintakykyä sekä arviointia osana kuntoutumista. Tutkimus sisältää piirteitä fenomenologis-hermeneuttisesta tieteenfilosofiasta. Aineisto kerättiin haastattelemalla kolmea ammatillisen kuntoutuksen kuntoutujaa avoimella haastattelulla. Haastattelusta saatu aineisto luokiteltiin aineistolähtöisellä sisällönanalyysillä. Alussa kuntoutujat suhtautuivat VAT –arviointiin ja palautekeskusteluun varautuneesti, kunnes oivalsivat niiden merkityksen omassa kuntoutusprosessissaan. VAT –arviointitieto huomioi kuntoutujan elämää kokonaisvaltaisesti. Tämä tieto on auttanut kuntoutujia tiedostamaan oman realistisen toimintakykynsä, sen vahvuudet ja rajoitteet. Kuntoutujien kokemuksissaan tuli esille, että heitä yllätti, että heidän suoriutumisessaan tuli esille positiivisiakin asioita. Tämä auttoi sietämään myös esille tulleet rajoitteet. Arvioinneista saatua tietoa on voitu hyödyntää myös kuntoutuksen suunnittelussa ja kohdentamisessa. Johtopäätöksenä voidaan todeta, että VAT –arviointi ja sen pohjalta käydyt palautekeskustelut ovat tukeneet kuntoutujien oman kuntoutusprosessin eteenpäin viemistä.
Avofysiaterapiapalvelu kotona ja sen fysioterapeuttinen kirjaaminen : ICF-luokituksen viitekehyksessä
EK-asteikon soveltuvuus Duchennen lihasdystrofiaa sairastavien toimintakyvyn kuvaamiseen ICF-luokituksen mukaan
Tiivistelmä.
Lasten toimintakyvyn arvioinnin toteutuminen Pohjois-Pohjanmaan, Lapin ja Kainuun maakuntien toimintaterapeuttien työssä
Erityislasten sensomotorisen kehityksen tukeminen  : terapiatilaa suunnittelevalle
Apuvälineitä arkeen : esite aivoverenkiertohäiriöstä kuntoutuville henkilöille
"Iloks kaikki" : päiväkeskus mielekkään kotona asumisen tukena
Apuvälineen käytettävyys ja käyttäjäkeskeinen tuotekehitys
Apuna aputassu : Integroitu systemaattinen kirjallisuuskatsaus avustajakoiran merkityksestä käyttäjän fyysiselle toimintakyvylle
Fysioterapeuttien mielipiteitä Kelan (KU117) palaute lomakepohjan toimivuudesta ja kehittämistarpeista vaikeavammaisten lääkinnällisessä kuntoutuksessa
Parkinson asiakkaan fysioterapia ja ryhmäkuntoutus perusterveydenhuollossa : Näkökulmana Euroopan alueen Parkinsonin taudin uusi fysioterapiasuositus
Opinnäytetyön aihe on syntynyt Turun ammattikorkeakoulun 'Toimiva arki ja saavutettava ympäristö' -työryhmän sekä apuvälineitä valmistavan yrityksen tarpeista. Työn tavoitteeksi asetettiin käytettävyyden määritteleminen teoriatiedon pohjalta sekä kehittämistyön soveltaminen apuvälineelle. Tämä tapahtui tekemällä käytettävyystutkimus Olli-pesuistuimen käyttäjäkokemuksesta osana yrityksen käyttäjälähtöistä tuotekehitystä. Opinnäytetyössä on käytetty kehittävän työntutkimuksen menetelmää ja siinä on kuvattu käytettävyyden olemusta, ergonomiaa, apuvälineen määritelmiä sekä käyttäjälähtöistä tuotekehitystä. Tässä työssä, ICF-viitekehys on liitetty mukaan terveydenhuollon sovellutuksena. Käytettävyystutkimusta varten kehitettiin kyselylomake. Suunnittelun apuna on käytetty hyväksi myös valmiita käytettävyyden mittareita. Kyselylomakkeen kysymykset on laadittu niin, että on mahdollista verrata tavallista wc-istuinta ja Olli-pesuistuinta keskenään. Loka-marraskuun 2015 aikana kyselylomake lähetettiin varsinaissuomalaisiin, kuudessa eri kunnassa oleviin, hoitoyksikköihin. Vastauksia tuli yhteensä 38 kappaletta. Suurin osa vastaajista oli ammatiltaan lähihoitajia. Keskimäärin vastaajilla oli kokemusta wc-käynnin avustamisesta ilman apuvälinettä 10 vuotta ja Olli-pesuistuimen käytöstä vastaavasti 11 kuukautta. Kyselyn perusteella Olli-pesuistuin edisti selvästi asiakkaan wc-käyntiä ja sen avustamista verrattuna tavalliseen wc-istuimeen, mutta apuväline ei silti sovi kaikille käyttäjille. Käytettävyyden yksiselitteinen määritteleminen on vaikeaa, koska se vaihtelee kohteen ja käyttäjän mukaan. ICF-viitekehys ja siihen liittyvä ympäristötekijöiden koodausjärjestelmä auttoivat käytettävyystutkimuksen tulosten mittaamisessa ja selkeyttivät niiden analysointia. Apuvälineitä valmistava yritys voi jatkossa käyttää opinnäytetyön tuomaa tietoa käyttäjälähtöisen tuotekehitystyönsä apuna.
AVH-potilaan turvallisen vuoteesta pyörätuoliin siirtymisen avustaminen
Ohjeistus neurologisen kuntoutujan toimintakyvyn arviointiin : viitekehyksenä ICF-luokitus
Toimintakyvyn, toimintarajoitteiden ja terveyden kansainvälinen luokitus (ICF) terveydentilan kuvaajana : aineistona neljän väitöstutkimuksen fyysisen toimintakyvyn mittausmenetelmät
Asumispalvelun ydintekijät : omaisten näkökulma asumispalvelussa
Lapsen toimintakyvyn arvioinnissa pyritään tunnistamaan lapselle ja hänen perheelleen tärkeät elämänalueet ja toimintakokonaisuudet. Huomion kohteena ovat ympäristö, jossa lapsi toimii, toiminnan vaatimukset sekä fyysiset, kognitiiviset ja psykososiaaliset tekijät, jotka vaikuttavat lapseen. Arviointi tarjoaa lapselle, hänen perheelleen ja lähipiirilleen tietoa muutoksesta toimintakyvyssä ja terapiaintervention tehokkuudesta. Arviointikäytännöissä esiintyvän epäyhtenäisyyden ja vaihtelevuuden vuoksi viime vuosina on luotu suosituksia toimintakyvyn arviointiin. Suositusten mukaan toimintakyvyn arvioinnin tulisi pohjautua ICF-viitekehykseen ja menetelmät tulisi valita käyttötarkoituksen ja asiakkaan tarpeen mukaan. Tämän tutkimuksen tarkoitus oli kartoittaa ja kuvailla lasten toimintakyvyn arvioinnin käytäntöjä ja kehittämistarpeita sekä arvioinnissa käytettäviä menetelmiä Pohjois-Pohjanmaan, Lapin ja Kainuun maakuntien toimintaterapeuttien työssä. Tutkimus toteutettiin kvantitatiivisena kyselytutkimuksena Webropol-sovelluksen avulla. Aineisto kerättiin Pohjois-Pohjanmaan, Lapin ja Kainuun maakuntien alueiden toimintaterapeuteilta Internetissä olevalla kyselylomakkeella. Tutkimukseen osallistui 22 toimintaterapeuttia. Tutkimuksen tulosten mukaan lasten toimintakyvyn arviointi kohdistui toimintakokonaisuuksiin, taitoihin ja valmiuksiin. Toimintaterapeuttien käytössä oli yhteensä 62 eri lasten toimintakyvyn arviointimenetelmää. Menetelmät valittiin usein asiakkaana olevien lasten ja heidän vanhempiensa tarpeiden mukaan. Arviointimenetelmänä käytettiin yleisimmin havainnointia. Muita eniten käytettyjä menetelmiä olivat M-FUN, Beery-VMI, lapsen ja/tai vanhemman haastattelu, Kliininen havainnointi ja BOT/BOT-2. ICF-CY:n viitekehyksessä menetelmät painottuivat Ruumiin/kehon toimintoihin sekä Suorituksiin ja osallistumiseen. Yhteistyötä arvioinnissa tehtiin tavallisimmin vanhempien kanssa. Moniammatillinen työote näkyi yhteistyössä opettajien, lastentarhaopettajien/lastenhoitajien, puheterapeuttien ja psykologien kanssa. Yleisimpiä yhteydenpitotapoja olivat puhelut, keskustelut, yhteistyöpalaverit ja sähköpostiviestit. Kehittämistarpeita nähtiin arviointikäytäntöjen yhtenäistämisessä, toimintaterapeuttien välisessä yhteistyössä ja arviointikoulutuksissa. Tutkimuksen tarjoamaa tietoa voivat hyödyntää alueella toimivat lasten toimintaterapeutit ja kuntoutuksen ammattilaiset omassa työssään ja kuntoutuksen kehittämistyössä. Tieto on hyödynnettävissä myös toimintaterapian koulutuksen suunnittelussa. Jatkotutkimuksissa voidaan keskittyä arviointimenetelmien tarkempaan tutkimiseen, toteuttaa vertailevia tutkimuksia alueellisten erojen ja yhtäläisyyksien selvittämiseksi sekä tehdä seurantaa arviointikäytäntöjen muutoksesta alueella.
Fyysisen toimintakyvyn arviointi- ja mittausmenetelmät alaselkäkivussa : menetelmäkansio asiakkaan toimintakyvyn arviointiin ja mittaamiseen ICF-luokitusta mukaillen
ICF.doc : Ruskeasuon koulun fysioterapeuttisen kirjaamisen laadullinen kehittämistyö
Yli 65-vuotiaiden kerrostaloasukkaiden kokemuksia VoiTas Rampata Rapuissa -toimintakokeilusta
