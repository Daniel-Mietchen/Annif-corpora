http://www.yso.fi/onto/yso/p24563 tarvekartoitus
tarvekartoitus tarvekartoitus
Toimitilojen muuton kustannusten kartoitus ja laskenta, case Yritys Oy
Konsultoivan jälleenmyyntiverkoston kehittäminen Solartic-tuotemerkille
Koulutustarpeen kartoitus ja koulutuksen suunnittelu matkalaskuohjelman vaihdoksessa
Opinnäytetyön tavoitteena on luoda toimeksiantajalle varastokeräilyn resurssitarvelaskelma. Lisäksi työssä esitellään kehitysehdotuksia keräilyn nykytilan kehittämiseksi. Toimeksiantaja haluaa helppokäyttöisen ja luotettavan työkalun resurssitarpeen selvittämiseen. Resurssitarvelaskelman on tarkoitus toimia työnjohdon suunnittelutyökaluna. Teoriapohja resurssitarvelaskelman luonnille on keräilyn suuri osuus varastoinnin kokonaiskustannuksista. Tutkimuksen mukaan keräily on merkittävin varaston kustannustekijä. (Aminoff ym. 2003, 37.) Tämän vuoksi keräilyyn käytettävien resurssien tarpeen selvittäminen on tärkeää. Resurssien järkevä käyttäminen vähentää hukkaa toiminnasta. Työssä tarkastellaan keräilyn nykytilaa työntutkimuksen avulla. Työntutkimuksessa käytetään MOST-analyysia työnmittausmenetelmänä. Näin saadaan tutkittua tietoa keräilytyöhön keskimäärin kuluvasta ajasta. Töiden kokonaismäärä sekä muut varastointiin ja tilauksiin liittyvät seikat saadaan toimeksiantajan asiakkaan järjestelmistä tai laskelmalla. Yhdistämällä työn aikana selvitetyt pohjatiedot saadaan aikaan laskelma, joka osoittaa työn tekemiseen tarvittavat resurssit. Resurssitarve vaihtelee avoimena olevien tilausten määrän mukaan. Työn tuloksena onnistuttiin luomaan toimeksiannon mukainen helppokäyttöinen ja toimiva resurssitarvelaskelma. Toimeksiantajalle esiteltiin kehitysehdotus keräilyn nykytilan kehittämiseksi ja kehitysehdotukselle laskettiin takaisinmaksuajaksi kuudesta yhdeksään kuukautta riippuen tulevien töiden määrästä. Opinnäytetyössä käytetyt menetelmät ja lähteet arvioitiin pääsääntöisesti päteviksi. Vaikka resurssitarvelaskelma luotiin kokonaisuudessaan Excel-ohjelman pohjalle arvioitiin, että Excel-ohjelman toimivuus ei välttämättä ole tällaiseen sovellukseen paras mahdollinen. Jonkin toisen ohjelman käyttöä tämän kaltaisen laskelmasovelluksen käyttöön kannattaa tulevaisuudessa harkita.
Varastokeräilyn resurssitarvelaskelman luonti : case HUB logistics Finland Oy
Tämän opinnäytetyön tavoitteena oli luoda koulutussuunnitelma ja budjetti toimeksiantajayrityksen käyttöön. Toimeksiantajayrityksenä toimii noin 110 henkilöä työllistävä kuljetusalan yritys. Toimeksiantajayrityksessä haluttiin luoda tarkempi suunnitelma koulutusten järjestämisestä ja hyödyntää samalla uusi koulutusvähennys verotuksessa. Opinnäytetyön taustalla on vuoden 2014 alussa voimaan tullut lakimuutos lakiin elinkeinotoiminnan verotuksesta, joka oikeuttaa yritykset tekemään koulutusvähennyksen verotuksessaan, edellyttäen että näillä on koulutussuunnitelma laadittuna. Koulutussuunnitelman sisällöstä on säädetty laissa yhteistoiminnasta yrityksissä. Budjetin tarkoituksena oli vertailla koulutusvähennyksestä saatavaa hyötyä kouluttamisen kustannuksiin. Opinnäytetyön tietoperusta koostuu henkilöstöhallinnon teoriasta ja aiheeseen liittyvästä lainsäädännöstä. Teoriaosuudessa henkilöstön osaamisen arviointia ja kehittämistä pohditaan monista eri henkilöstöhallinnon näkökulmista. Osaamisen arvioinnin menetelmäksi valittiin esimiehen tekemä arviointi. Koulutussuunnitelmaa varten yrityksen henkilöstö jaettiin viiteen eri ryhmään, jotta jokaisen ryhmän tarpeet voitiin ottaa paremmin huomioon. Yrityksen henkilöstön osaamista ja koulutustarvetta tutkittiin teemahaastatteluilla. Haastateltavina olivat jokaisen ryhmän päälliköt. Haastatteluista saatujen tietojen perusteella jokaiselle ryhmälle laadittiin oma koulutussuunnitelma. Suunnitelluista koulutuksista laadittiin jokaiselle ryhmälle lista, jossa koulutukset on jaettu eri osa-alueisiin. Tuloksena syntyi yrityksen käyttöön yhteistoimintalain mukainen koulutussuunnitelma. Yritykselle laaditussa budjetissa koulutuksen nettomääräisiä kustannuksia vertailtiin verovähennyksen täysimääräisiin hyötyihin. Verovähennyksen suuruus jäi melko pieneksi kustannuksiin verrattuna. Koulutussuunnitelman avulla yritys voi toteuttaa suunnitelman mukaisia koulutuksia henkilöstölleen järjestelmällisesti. Yritys voi myös muokata suunnitelmaa tavoitteidensa mukaiseksi ja verrata suunniteltuja koulutuksia toteutuneisiin. Jatkotutkimuksena voitaisiin tutkia, kuinka tehokkaana kannustimena koulutusvähennys on yrityksissä toiminut. Voidaan kysyä, onko vähennys todella lisännyt kouluttamista yrityksissä.
Osaamisen johtaminen työterveyshuollossa : välineenä osaamiskartoitus
Logistiikan ja materiaalivirtojen hallinta rakennustyömaalla
Strategiatyön ja -työkalujen kehittäminen : case: KKK-Vihannes Oy
Kuriiri- ja pienkuljetuspalveluiden käyttö- ja tarvekartoitus
Savion VPKn toimitilojen muutossuunnitelma 2011
Savonlinnan alueen hevosalan palveluiden tarvekartoitus : Tavoitteena uuden talliyrityksen perustaminen Lomamokkilan yhteyteen
Navetan laajennuksen tarveselvitys, hankesuunnittelu ja ympäristöluvan hankinnan valmistelu
Maatalouden nykytila ja tulevaisuudennäkymät Keski-Karjalassa 2010
Pientalon suunnittelu ja kustannuslaskenta
Pientalon suunnittelu ja erilaisten rakennusmallien kustannusvertailu
Tiivistelmä.
Erityistä hoitoa ja kasvatusta tarvitsevien lasten päivähoito : erityispäivähoidon tarvekartoitus Turun kaupungissa 1982
Esiselvitys vesien kunnostuspalvelun tarpeesta rantatonteilla
Valtatien 6 parantaminen välillä Etelä-Suomen lääninraja-Onkamo, Kesälahti, Kitee, Tohmajärvi : tarveselvitys
Lähivuosina liikevaihdolliseen kasvuun tähtäävä rakennusalan yritys Uudenmaan Pintasuojaus haluaa kehittää henkilökohtaista myyntityötään, jotta asetetut tulostavoitteet voitaisiin saavuttaa. Tutkimus toteutettiin noin vuoden aikana alkaen toukokuusta 2011 päättyen huhtikuun loppuun 2012.    Tavoitteena oli löytää keinoja henkilökohtaisen myyntityön tulosten parantamiseen nykytasosta työskenneltäessä yksityisen sektorin kiinteistöhuoltoyhtiöiden kanssa. Rajaus määriteltiin käsittelemään huoltoyhtiöitä kiinteistöjen omistajien sijaan, sillä toimeksiantajayrityksen edustajat eivät onnistuneet tavoittamaan kiinteistöjen omistajia.    Teoriatutkimuksen lisäksi Uudenmaan Pintasuojauksen ja tanskalaisen yhteistyöyrityksen myyntihenkilöstöä haastateltiin. Menetelmä oli kvalitatiivinen teemahaastattelu, jonka pääpainona olivat teoreettisesta viitekehyksestä johdetut teemat.    Tutkimustuloksena todettiin tarvekartoituksen jääneen liian pienelle huomiolle myyjien työssä. Johtopäätöksenä esitetään tarvekartoituksen ja lisäarvon luomisen yksityiskohtaisempaa käyttöä. Myyjien tulisi ottaa huomioon asiakastapaamisella tutkimusongelmassa määritellyn huoltoyhtiön tarpeiden lisäksi myös kiinteistön omistajan tarpeet, jotta myyjän esittämään ratkaisuun saataisiin hyväksyntä ja rahoitus.    Jatkotutkimuksiksi ehdotetaan esivalmisteluiden kehittämistä ennen ensimmäistä kontaktia, sillä se oli haastateltujen myyjien mielestä haastavin osa henkilökohtaisen myyntityön prosessia. Toinen merkittävä jatkotutkimuksen aihe on tutkimusongelmassa määritellyn asiakaskunnan liiketoiminnan tuntemus.
Opinnäytetyön tavoitteena oli osaamisen kehittämisen tarvekartoituksen ja osaamisaukkojen löytämisen avulla yhtenäistää ja kehittää aluesihteereiden toimintaa Helsingin kaupungin terveyskeskuksen kotihoito-osastolla. Tavoitteena oli myös löytää teemoja yhteisiin koulutus- ja kehittämispäiviin sekä kehittää perehdyttämisessä käytettävää perehtymiskorttia ja -materiaalia aluesihteereiden tarpeiden mukaiseksi. Tutkimusongelman kannalta oleellisinta oli kyselytutkimuksen avulla selvittää aluesihteereiden osaamistarpeet, tärkeimmät tehtävät osaamisen varmistamisen sekä ohjeistuksen kannalta. Opinnäytetyön teoriaosa perustui olemassa olevaan kirjallisuuteen ja aikaisempiin tutkimuksiin organisaation osaamisesta ja sen kehittämisestä. Teoriaosassa kuvattiin organisaation osaamisen ja osaamisen kehittämisen teoriaa sekä niiden merkitystä organisaatiolle. Tutkimus toteutettiin kvantitatiivista tutkimusmenetelmää käyttäen. Tutkimusaineisto kerättiin maalis-huhtikuussa 2010 sähköisen kyselylomakkeen avulla. Kysely lähetettiin 28 aluesihteerille, joista 23 osallistui tutkimukseen. Tutkimuksen vastausprosentti oli 82 %. Kysely toteutettiin kokonaistutkimuksena. Tutkimustulosten mukaan aluesihteereiden osaamisen kehittämisen kannalta tärkeimpiä osaamisalueita olivat tietotekniset taidot ja tiedonhankintataidot. Tutkimustulosten perusteella annettiin ehdotuksia seuraavien aluesihteereiden koulutus- ja kehittämispäivien teemoista. Tutkimustulosten perusteella kerättiin kotihoidon perehtymiskorttiin aluesihteereiden tärkeimpiä työtehtäviä ja muokattiin se paremmin aluesihteereiden työnkuvaa vastaavaksi. Aluesihteereiden perehdyttämisen tueksi laadittiin perehdyttämismateriaalia kotihoidon intranetissä oleville Perehtyjän sivuille.
Asiakastarvekartoitus Kesälahden vanhustentukiyhdistys ry:lle
Opinnäytetyöni on kvantitatiivinen tutkimus, jonka tavoitteena oli selvittää, onko Jalasjärven Luopajärvellä tarvetta yksityiselle päivähoidolle, ja jos on, niin millaiselle. Toteutin tutkimuksen syksyn 2012 aikana. Raportin teoriaosuus sisältää tietoa yksityisen päivähoidon järjestämisestä ja tukimuodoista sekä päivähoidon nykytilanteesta valtakunnallisesti ja Jalasjärvellä sekä sen lähikunnissa.   Keräsin tutkimusaineiston kahdella sähköisellä, puolistrukturoidulla kyselylomakkeella, joista toinen oli suunnattu Jalasjärven kunnanvaltuutetuille ja toinen jalasjärveläisille lapsiperheille. Käsittelin aineiston laskemalla keskiarvoja ja prosenttiosuuksia ja tekemällä niiden pohjalta kuvioita ja taulukoita. Avoimien kysymysten vastaukset koodasin ja kvantifioin. Kunnanvaltuutettujen kyselyssä oli 10 ja lapsiperheiden kyselyssä 34 vastaajaa. Vastausten mukaan Luopajärvellä olisi tarvetta lisätä varhaiskasvatuspalveluja. Molemmat vastaajaryhmät suhtautuivat yksityiseen palveluntuotantoon pääsääntöisesti myönteisesti. Tarvetta yksityiselle päiväkodille ei kuitenkaan enää ole, sillä Jalasjärven kunta on rakennuttamassa Luopajärvelle 50-paikkaisen päiväkodin syksyksi 2013. Kunnanvaltuutettujen mielestä paras keino tukea yksityistä toimintaa taloudellisesti olisi palveluseteli. Lisäksi kunta voisi ohjata asiakkaita päivähoitopalveluihin, vuokrata tai rakennuttaa tilat, kutsua yksityisen tuottajan koulutuksiin ja tapahtumiin sekä avustaa työntekijöiden hankinnassa. Perheet pitivät päivähoidossa tärkeinä luotettavia ja ammattitaitoisia työntekijöitä, mahdollisuutta tutustua hoitopaikkaan ennen hoidon aloitusta, pieniä ryhmäkokoja, tiedottamista ja kodinomaisia tiloja. Sekä valtuutettujen että perheiden mielestä tärkeimpiä toiminnan sisältöön liittyviä ominaisuuksia olivat luontoon tutustuminen, liikuntakasvatus sekä kädentaito- ja musiikkipainotteisuus.
Henkilökohtaiset avustajat - työstä tutkintoon
Kosmetiikkamyyjän opas  : miten myyn kosmetiikkaa paremmin?
Omakotitalohankkeen suunnittelu
Uuden sillan tarveselvitys Seinäjoen Ylistarossa
Toimintaterapian tarvekartoitus Varkaudessa
Asiakastarpeiden kartoitus kuljetusten häiriöiden analysoinnin ja hallinnan kehittämiseksi
Pienen tilitoimiston ohjelmistovalinta
Screen -mainonnan myynnin kehittäminen
"Minä en näe esteitä yksityisen päiväkodin perustamiselle, päinvastoin" : yksityisen päivähoidon tarvekartoitus Jalasjärvellä
Maakuntauudistus on Sipilän hallituksen hallitusohjelman mukainen reformi, jonka tarkoituksena on elvyttää valtion taloutta. Maakuntauudistuksen suunnittelu on käynnissä ja uudet maakunnat aloittavat toiminnan 1.1.2019. Mielenkiinnon kohteena tässä opinnäytetyössä on erityisesti maakuntasuunnittelun, alueiden käytön, luonnonvaratehtävien ja ympäristötiedon tulevaisuus uudessa maakunnassa. Suunnittelua varten on lähtötiedoiksi koottu Varsinais-Suomen liiton, Satakuntaliiton ja Varsinais-Suomen elinkeino-, liikenne- ja ympäristökeskuksen nykyiset henkilöresurssit ja rahoitukset sekä lyhyt kuvaus nykyisistä tehtävistä. Lisäksi on arvioitu muutokseen liittyviä epävarmuuksia. ELY-keskuksen alueiden käytön ja luonnonvaratehtäviä on maakuntalakivalmistelussa käsitelty toistaiseksi keskeneräisten linjausten pohjalta. Ympäristötehtävien sijoittuminen ja kokonaisuudet eri organisaatioissa muuttuvat nykyisestä. Tämä johtaa tarpeeseen tunnistaa ja luoda aivan uusia toimintamalleja, jotka tukevat yhteistyötä ja vuorovaikutusta. Maakuntalakiluonnos antaa mahdollisuuden järjestää tehtäviä uudella tavalla. Toteuttamismuodoiksi on esitetty oman työn lisäksi mahdollisen liikelaitoksen käyttö ja konsulttitoimeksiannot. Merkittävää julkisen vallan käyttöä sisältäviä tehtäviä ei kuitenkaan voi ulkoistaa vaan ne tulee hoitaa viranomaistyönä. Julkisen vallan käyttöä on arvioitava järjestämismahdollisuuksia ajatellen ja sitä varten on tarpeen kehittää toimintamalli. Tarkempaan tarkasteluun on valittu vesien- ja merenhoidon suunnitteluprosessi. Vesien- ja merenhoidon suunnitteluprosessin tarkastelun perusteella on tehty tehtävien järjestämisehdotus, jossa on tunnistettu ulkoistamismahdollisuuksia. Synergioilla ja tehtävien uudenlaisilla järjestelyillä on ehkä mahdollista laajentaa tehtäväkenttää muuhunkin maakunnan kannalta keskeiseen tekemiseen.
Elintarvikeyrityksen tarvekartoitus ja tuotantotilojen laitekustannusarvio  liiketoimintasuunnitelman tueksi
Päihde- ja mielenterveysperheisiin tehtävän perhetyön kehittäminen Kainuussa : Alkukartoituslomakkeen kehittäminen Kainuun perhetyölle
Liikunta-alan korkeakoulutuksen tarveselvitys
Käyttäjän tarpeet rakennusprosessin eri vaiheissa : Jyväskylän ammattikorkeakoulun rakennusprojektien ongelmakohtien selvittäminen
Opiskelijoiden mobiilipalvelutarpeiden selvittäminen : case: JAMK tietohallinto
Laboratorion tiedonhallinnan tarvekartoitus
Tämän opinnäytetyön tavoitteena on selvittää palveluliiketoimintaa harjoittavan yrityksen tarpeet Business Intelligence -järjestelmän tuottamien raporttien sisällölle ja määrittää tiedot, joita IT-alalla toimiva palveluyritys tarvitsee päätöksenteon tueksi. Työ on tehty toimeksiantona System Partners Oy:lle valmiin Business Intelligence -järjestelmän käyttöönoton määrittelynä. Tavoitteena on myös selvittää uuden raportointijärjestelmän hyödyt suhteessa vanhaan raportointijärjestelyyn. Työn teoriaosassa käydään läpi yrityksen toiminnanohjaus- eli ERP-järjestelmiä luomalla katsaus niiden toimintaan. Lisäksi käydään läpi yrityksen tiedonhallintaa ja sitä kuinka tuota tietoa tulisi pyrkiä varastoimaan raportoinnin tarpeita varten. Teoriaosassa esitellään myös tietovarastointi (Data Warehousing) liiketoimintatiedon hallinnan (Business Intelligence) apuvälineenä. Case-luvussa esitetään toimeksiantaja System Partners Oy:n raportoinnin nykytilanne ja tehdään tarvemäärittelyä uutta raportointitapaa varten. Toimeksiantajan ERP-järjestelmään tehdään tarvittavat toimenpiteet ja esitellään uuden Business Intelligence -järjestelmän käyttöönottoa. Case-osion lopussa esitellään uuden raportointitavan hyötyjä vanhaan nähden. Yritykselle on ensiarvoisen tärkeää saada ajantasaista ja luotettavaa tietoa päätöksenteon tueksi. Raportoitua tietoa tarvitaan yrityksissä päivittäin ja kerätystä tiedosta pitää pystyä muodostamaan raportteja tarpeeksi nopeasti. Toimeksiantajalle tehdyssä raportoinnin tarvemäärittelyssä etsittiin ratkaisut eri osa-alueiden raportoinnille kohdistuviin tarpeisiin. Erityisen tärkeää palvelualan yritykselle on pystyä seuraamaan kannattavuutta työtuntien eli resurssien käytön ja tuote- sekä asiakasryhmien osalta. Opinnäytetyön tuloksena pystyttiin muodostamaan valmiit tietovarastot tulevia raportointitarpeita varten, sekä ottamaan käyttöön uusi helpommin käytettävä raportointiväline. Jatkossa toimeksiantajalle tulee tehdä enemmän valmiita raporttipohjia, esimerkiksi erilaisia päivittyviä mittaristoja. Haasteena tulevaisuudessa ovat ERP-järjestelmään syötettävien tietojen riittävät merkinnät dimensioiden avulla ja raportoinnin asetusten päivitykset tarpeiden muuttuessa.
Tuetun asumisen mielenterveys – ja päihdekuntoutujien tarvekartoitus : Asiakkaan, palvelun tilaajan ja –tuottajan näkökulmat.
Rullalautailuliikkeen perustaminen Joensuuhun
Europankin asiakaskohtaaminen : tarvekartoitus myynnin välineenä
Metsänhoitajien ammattiosaaminen nyt ja vuonna 2020
Varastotoimintojen kehittäminen voiteluaine- ja öljyalan yrityksessä Oy Kendall Ab
Opinnäytetyön tarkoituksena oli laatia opas pienelle, aloittavalle 1-2 työntekijän tilitoimistolle taloushallinnon ohjelmiston valintaan. Taloushallinnon ohjelmisto on tilitoimiston tärkein työkalu, joten sen valinnalla on suuri vaikutus tilitoimiston toimintaan. Ohjelmistoja on paljon tarjolla, ja vaatimusmäärittely valintaprosessin alussa voi olla vaikeaa. Oppaan tarkoituksena on toimia apuna ohjelmistonvalintaprosessissa. Oppaan toimeksiantaja on Taloushallintoliitto ry. Tutkimuksellisena lähestymistapana opinnäytetyössä on konstruktiivinen tutkimus, ja tutkimusmenetelmänä on käytetty kvalitatiivista sisällön analysointia. Tutkimusaineisto koostuu 23:sta ammattikorkeakoulussa tehdystä opinnäytetyöstä. Opinnäytetyö etenee tutkimuksen kuvauksesta käsitteistöön, jota kuvataan teorian ja kokemuksellisen tiedon avulla. Kokemuksellinen tieto perustuu tutkimusai-neistoon ja opinnäytetyön tekijän käytännön kokemukseen, kun taas teoreettinen tieto perustuu alan kirjallisuuteen, tutkimuksiin ja julkaisuihin. Opinnäytetyö muodostaa kuvan pienestä, 1-2 työntekijän tilitoimistosta, sekä sen ohjelmistovalinnassa huomioon otettavista asioista. Tuloksena havaitaan, että pienen tilitoimiston asiakaskunta koostuu pääasiassa pienistä yrityksistä. Pieneltä tilitoimistolta ostetaan pääasiassa vain ydinpalveluita, lisäpalveluiden tarve pienen tilitoimiston asiakaskunnalla on vähäistä. Sähköinen taloushallinto on tilitoimistoalan tulevaisuutta, mutta pienet yritykset kokevat sen vielä tarpeettomaksi. Tilitoimiston on kuitenkin hyvä pysyä alansa kehityksessä mukana, ja ottaa sähköisen taloushallinnon mahdollisuus huomioon myös ohjelmiston valintaa tehdessään. Ohjelmiston valinta kannattaa tehdä tarkasti ja kiireettä. Ohjelmistoa valittaessa on otettava huomioon tilitoimiston koko ja tulevaisuuden suunnitelmat, asiakkaiden tarpeet, tilitoimistossa käytössä oleva tietotekniikan tuntemus ja ohjelmiston käyttöön ottoon ja ylläpitoon liittyvät kustannukset. Kustannusten laskeminen voi olla vaikeaa, sillä joidenkin ohjelmistojen tarjoukset koettiin tutkimusaineistossa epäselviksi. Ohjelmistovaihtoehtoihin kannattaa tutustua kunnolla ja vertailla käyttäjäkokemuksia. Ohjelmistovalinta on pitkä prosessi, mutta kun se tehdään huolella, saadaan käyttöön käyttöominaisuuksiltaan mahdollisimman hyvä ohjelma. Hyvin toimivalla ja luotettavalla ohjelmalla työskentely on joustavaa ja nopeaa. Hyvä taloushallinnon ohjelma mahdollistaa hyvän asiakaspalvelun.
Sairaanhoitajan osaaminen kotihoidossa : "Mie oon kiitollinen" - Asiakkaiden kokemuksia ja odotuksia
Luonnosta kauneutta : luonnontuotteiden hyödyntämiseen liittyvät osaamistarpeet kauneudenhoitoalalla
Vaatetusalan täydennyskoulutus tarvekartoitus : Case: Kanta-Häme ja Hämeenlinnan seudun koulutuskuntayhtymän alue
Ikäihmisten palvelujen tarve Pohjois-Karjalassa
Osaamiskartoitus Rauman kotihoidon lähihoitajille
Liiketoimintaa kehittävän CRM-järjestelmän valinta : Case Innolink Group Oy
Pitkäaikaistyöttömien palveluprosessi Varkauden kaupungissa
Osaamisen johtaminen – case Juuan tekninen palvelualue
Opiskelijoihin kohdistuvien markkinointiviestintäkanavien kartoitus Mahdollisuus maaseudulla -hankkeelle
Ennakkoraivaustarpeiden määrittäminen ensiharvennuskohteilla Metsähallituksen Kuhmon metsätiimissä
Oman talouden tuokio - askel kohti myyntiä : case Liedon Säästöpankki
Asiantuntijapalvelujen kysyntä liike-elämää palvelevissa yrityksissä : case: Markkinointi- ja sihteeripalvelut Smile
Tiivistelmä: Vaatetusalan täydennyskoulutus tarvekartoitus : case: Kanta-Häme ja Hämeenlinnan seudun koulutuskuntayhtymän alue. Tässä opinnäytetyössä kartoitetaan Kanta-Hämeen sekä Hämeenlinnan seudun koulutuskuntayhtymän alueella, tekstiili- ja vaatetusalan eri osa-alueilla toimivien ammattilaisten täydennyskoulutustarpeita tulevana neljänä vuotena ja miten täydennyskoulutusta tulisi järjestää, jotta se palvelisi alan ja alueen nopeasti muuttuvaa työelämää. Opinnäytetyössä käytetään pohjatietona opetushallituksen tekemää ennakointia eri alojen työllisten määrästä tulevaisuudessa, vuoteen 2025 mennessä. Lisäksi esille tuodaan aikuiskoulutuksen tulevaisuuden tavoitteita ja tehtäviä Suomessa. Työssä esitellään Hämeenlinnan seudun koulutuskuntayhtymän aikuiskoulutusta sekä oppilaitoksen vaatetus- ja tekstiilialan aikuiskoulutuksen tämän hetkistä koulutustarjontaa. Tutkimuksen kohderyhmänä ovat alueella toimivat tekstiili- ja vaatetusalan ammattilaiset sekä oppilaitoksen kolme päättävää viranhaltijaa. Ammattilaisilta selvitettiin aikaisempi koulutustausta, työtehtävät, aiempaa osallistumista - ja tarpeita täydennyskoulutukseen. Päättäviltä viranhaltijoilta selvitettiin heidän näkemyksiään alan tulevaisuudesta ja täydennyskoulutuksen järjestämiseen liittyvistä tekijöistä. Ajallisessa rajaamisessa käytetään oppilaitoksen kolmeksi vuodeksi tehtyä talous- ja toimintasuunnitelmaa. Tutkimusmenetelminä ovat kvantitatiivinen survey-kyselytutkimus sekä kvalitatiivinen haastattelututkimus.    Tutkimustuloksien perusteella voidaan todeta, että tekstiili- ja vaatetusalan täydennyskoulutuksen tarve ei katoa vaikka alan teolliset työpaikat ovat Suomessa vähentyneet. Työpaikat ovat siirtyneet teollisesta valmistuksesta asiakaspalveluun ja yksilöllisten tuotteiden valmistukseen, vaatteiden teettämiseen, tuontiin sekä myyntiin. Tutkimuksessa nousi esille, että alan aikuiskoulutuksen tulisi tarjota täydennyskoulutusta: materiaalitietouteen, tekstiili- ja vaatetusalan hankintoihin, visuaaliseen markkinointiin, vieraisiin kieliin, palvelutuotteistamiseen, pukeutumisen yksilölliseen asiakaspalveluun, ATK-osaamiseen ja verkkokauppaan. Parhaiten soveltuvaksi koulutusmuodoksi koettiin monimuotokoulutus. Tutkimustuloksia käytetään oppilaitoksen tekstiili- ja vaatetusalan aikuiskoulutukseen liittyvien koulutuspalvelutuotteiden kehittämiseen. Lisäksi kyselyä sekä sen tuloksia voidaan hyödyntää valtakunnallisesti sekä alueellisesti myös muiden toimialojen aikuiskoulutustarpeen selvittämisessä ja kehittämisessä.
Keski-Suomen yritysten koulutus-, kehittämis- ja innovaatiotoiminnan tarvekartoitus Osa B, Yrityskyselyn toteutus ja yritysten koulutus- ja kehittämistarvekartoituksen tuloksia seutukunnittain
S-ryhmän asiakasomistajien kiinnostus matkailupalveluja kohtaan Rovaniemellä
Tapiolan henkilöasiakkaiden asiakastapaaminen ja tarvekartoitus
Hyvän palvelun tuottaman Vau-kokemuksen tunnistaminen asiakastyytyväisyyden kehittäjänä : Keski-Suomen Osuuspankki
Luontoliikunta mielenterveyskuntoutujien omaisten jaksamisen tukena
Työelämän muutosten vaikutukset organisaatioihin : tarvekartoitus Management Consulting Lahdelle
Putkiasennusalan koulutustarpeiden kartoitus
Business intelligence -järjestelmän hyödyntäminen liiketoiminnassa : case: System Partners Oy
Toimitilatarvetutkimus Seinäjoen seutukunnassa
Kompetenssikartoitus osaamisen johtamisen välineenä : case XX oy ab
Logistiikan ja maarakennusalan koulutustarveselvitys Porin alueella
Tutkimus mikroyritysten tietoteknisestä tilasta ja tarpeista
Osaamisen johtaminen ja kehittäminen : case: Kemppi Oy, hankintaosasto
Asiakaskeskeinen oppimisympäristö : tulevien oppimisympäristöjen tarveselvitys
Metalliteollisuuden yritysten resurssitarvekartoitus
Vankiperhetyön pilottikoulutuksen tarpeen arviointi
Tietojenkäsittelyosaamisen kartoitus ja siitä seuraavat koulutustoimenpiteet Mannerheimin Lastensuojeluliiton Satakunnan piirissä 2011
Henkilökohtaisen myyntityön kehittäminen : case Uudenmaan Pintasuojaus Ky
Varastotyöntekijöiden osaamisen kehittäminen : case: Hartwall Lahden logistiikkakeskus
Lisämyynnin vaikutus myyntikatteeseen vähittäiskaupoissa
Uusasiakashankinnan tehostaminen henkilöstöpalveluyrityksessä
PLM-järjestelmän tarvekartoitus
Opinnäytetyön tavoitteena oli toteuttaa asuinkerrostalon kuntoarvio, jota voidaan hyödyntää kiinteistön ylläpidossa. Opinnäytetyön kohteeksi valikoitui vuonna 1977 valmistunut 20 huoneiston kerrostalo, jota Isännöintitoimisto Kangasniemi Oy Kajaanista tarjosi kuntoarvion teon kohteeksi syksyllä 2013. Kohteeseen ei ollut aiemmin tehty kuntoarviota. Kiinteistön kunnon arviointi oli tarpeellinen rakennuksen nykyisessä elinkaarivaiheessa. Kiinteistön kunnon arvioinnilla on tarkoitus kartoittaa pitkällä tähtäimellä rakennusosien uusimisen sekä kunnostamisen aikataulu. Asuntoyhtiössä kuntotarkastus tehdään pääsääntöisesti niille osa-alueille, joista taloyhtiö on vastuussa. Kuntoarvio toteutettiin pääsääntöisesti rakenteita rikkomatta aistivaraisin menetelmin käyttäen apuna mittalaitteita. Kuntoarviota varten vaiheistettiin työn suoritus siten, että ennen lumien tuloa kiinteistöstä tarkastettiin ja valokuvattiin kiinteistön ulkopuoliset osat. Kiinteistön sisäpuoliset osat tarkastettiin joulukuun alkupuolella 2013, jolloin oli riittävästi pakkasta lämpökamerakuvauksia varten. Kuntoarvion raporttia haluttiin laajentaa perustasolta lämpökamerakuvauksilla ja niistä saaduilla tiedoilla. Lämpökamerakuvauksissa ulkolämpötilan on hyvä olla vähintään –5 C° tai alempi analysoitavien tuloksien aikaansaamiseksi. Lämpökameran käyttö auttaa havaitsemaan paremmin rakenteiden ja rakennusosien läpi tapahtuvia lämpövuotoja. Kuntoarviossa mitattiin myös rakennekosteuksia pintakosteusmittarilla ja huonelämpötilojen suhteellisia kosteuksia ja sisälämpötiloja lämpötilaa ja kosteutta mittaavalla mittarilla. Lämpötilojen mittaukset auttavat arvioimaan, ovatko lämmitysjärjestelmän perussäädöt kohdallaan. Kuntoarvion tuloksena saatiin perustiedot kiinteistön nykyhetkisestä kunnosta ja korjausten aikataulutuksesta sekä arvio korjauskustannuksista. Korjaukset aikataulutuksineen ja kustannusarvioineen kirjattiin pitkän aikavälin kunnossapitoehdotukseen (PTS). Korjaustarpeista kustannuksiltaan merkittävimmiksi osoittautuivat ikkunoiden ja ovien uusiminen lähiaikoina sekä perustusten korjaus kosteutta vastaan. Kiinteistön kulutustietojen perusteella tehtiin perustason selvitys kiinteistön lämmitysenergian-, kiinteistösähkön- ja vedenkulutuksesta. Kulutustietoja verrattiin vastaaviin Suomessa oleviin kerrostalokiinteistöjen kulutuslukemiin. Laskelmat osoittivat kulutuslukemien olevan keskimääräisellä tasolla ja todettiin, että toimenpiteisiin ei niiden osalta tarvitse nyt ryhtyä.
Lisämyynnin merkitys apteekille
Osaamiskartoitus kotihoidossa
Verkkokauppa-alustojen vertailu ja asiakkaan tarpeiden kartoitus
Ehkäisevän päihdetyön nykytila ja tarve Kainuussa : Kirjallisuusselvitys
Aluesihteereiden osaamisen kehittämisen tarvekartoitus Helsingin kotihoidossa
Tämä opinnäytetyö käsitteli varastotoimintojen kehittämistä voiteluaine- ja öljyalan yrityksessä. Tarkoituksena oli selvittää miten case-yritys voisi kehittää toimintojaan varastossa sekä varastoon liittyen. Tutkimuksen teorian ensimmäinen osuus käsitteli voiteluaine- ja öljyalaa. Voiteluaine- ja öljyalaa käsiteltiin hyvin kokonaisvaltaisesti ja perehtymällä erityisesti varastotoimintojen kannalta tärkeisiin asioihin. Kansainväliset öljymarkkinat, tuotteet sekä vastuu ympäristöstä olivat esimerkiksi tarkastelun kohteena.  Teorian toisessa osassa perehdyttiin tarkemmin varastoihin sekä niiden toimintoihin. Tarkasteltavia asioita olivat muun muassa varastojen tarkoitus, materiaalin- ja varastonohjaus sekä tuotetarpeen ennustaminen. Tutkimuksen empiirisessä osassa selvitettiin kvalitatiivista tutkimusmenetelmää apuna käyttäen yrityksen varastotoimintojen kehittämistä. Teemahaastatteluihin osallistuivat tarkoin valikoidut henkilöt, jotka olivat asemansa puolesta välittömässä yhteydessä varastotoimintoihin. Tutkimuksessa nousi esille muutamia ongelmakohtia liittyen yrityksen varastotoimintoihin sekä siihen vaikuttaviin toimintoihin. Keskeisimpiä ongelmakohtia olivat puutteellinen informaation kulku sekä selkeiden toimintaohjeiden puuttuminen. Tutkimuksessa tehtyjen havaintojen perusteella havaitut ongelmat analysoitiin ja niiden parantamiseksi esitettiin toimintasuosituksia. Toimintasuosituksien avulla pyritään vaikuttamaan yrityksen varastotoimintoihin positiivisesti.
Tiivistelmä: Opinnäytetyömme tarkoituksena oli arvioida Kriminaalihuollon tukisäätiön vuoden 2009 syksyllä järjestämän vankiperhetyön pilottikoulutuksen tarvetta. Koulutuksen tavoitteena oli lisätä työntekijöille perheen ympärillä olevaan sekä ammatilliseen, että muuhun verkostoon liittyvää tietoisuutta, ymmärrystä ja yhteistyökykyä. Kohderyhmänä olivat Rikosseuraamusalan työntekijät, Helsingin sosiaaliviraston lastensuojelu- ja varhaisen tuen tiimien sekä sosiaaliasemien työntekijät. Koulutus oli osa Kriminaalihuollon tukisäätiön Ehjä Perhe-kehittämisprojektia ja se toteutettiin viisipäiväisenä koulutuksena Rikosseuraamusalan koulutuskeskuksessa Tikkurilassa ajoittuen syyskuusta joulukuuhun 2009.    Opinnäytetyömme on laadullinen tutkimus ja aineistomme koostuu ennakkokyselystä, puolivälin kyselystä, koulutuksen viimeisen päivän ryhmähaastattelusta sekä koulutuksen jälkikyselystä. Kyselyt lähetimme koulutuksen 20 osallistujalle sähköpostitse. Kyselyiden ja haastattelun avulla keräsimme osallistujien ajatuksia koulutuksen tarpeellisuudesta oman alansa työntekijöille, sekä toiveista ja odotuksista koulutukseen liittyen. Vastaukset jaoimme teemojen mukaan omiksi kategorioikseen. Keskeisin opinnäytetyömme tulos oli, että osallistujat, jotka työskentelevät enemmän vangin perheen kuin itse vangin kanssa, kokivat saaneensa hyödyllistä tietoa vankeudesta. Vankilassa työskentelevät toivat vastauksissaan esiin sitä, että perhetyön tärkeys kirkastui heille koulutuksen aikana. Lisäksi osallistujat kokivat hyvin tärkeäksi sen, että koulutus järjestettiin yhteisesti rikosseuraamusalan ja sosiaalitoimen työntekijöiden kesken. Verkostoituminen koettiin tärkeäksi ja yhteinen koulutus verkostoitumista helpottavaksi. Keräämästämme aineistosta voi päätellä, että vankiperhetyön koulutukselle on tarvetta niin rikosseuraamusalan kuin sosiaalitoimenkin työntekijöillä. Vankiperhetyön pilottikoulutuksen arviointia voidaan hyödyntää mietittäessä vankiperhetyön koulutuksen järjestämistä ja kehittämistä eri ammattiryhmille, jotka työssään kohtaavat vankeja tai heidän läheisiään.
Haapamäen rautatiekylä : Kierros sota-ajan ja rautatien maisemiin Haapamäellä
Pielisen Karjalan ohjelmapalveluyritysten tarvekartoitus
Asiakkaat kaipaavat yhä enemmän kohdennettua markkinointia, jossa otetaan yksilölliset tarpeet huomioon. Asiakaslähtöisyys on merkittävä teema yrityksen toiminnassa. Asiakkaan tunteminen on tärkeää erityisesti markkinoinnin kohdentamisen ja suunnittelemisen näkökulmasta. Opinnäytetyön toimeksiantajana toimi yksi maailman johtavista oviympäristön tuotteiden valmistajista, Abloy Oy. Yritys on jakanut asiakkaansa yhdeksään eri asiakassegmenttiin. Työssä kartoitettiin oppilaitossegmentin tarpeita eli työn päätehtävänä oli asiakastarvekartoituksen toteuttaminen. Kartoituksen pohjalta tullaan tuottamaan markkinointimateriaalia myynnin tueksi. Työ toteutettiin laadullisena tutkimuksena ja tutkimusmenetelmäksi valittiin henkilöhaastattelut. Tutkimuksessa selvitettiin yksittäisten oppilaitosten tarpeita eikä tutkimuksen tuloksia voi yleistää koskemaan kaikkia kotimaan oppilaitoksia. Haastattelujen perusteella oppilaitosten tarpeet vaihtelevat suuresti koulutusasteiden sekä paikkakuntien välillä, mutta yhdistäväksi tekijäksi nousi turvallisuuden tärkeys. Haastateltavat arvostivat tuotteiden toimivuutta ja luotettavuutta. Oppilaitokset ovat erittäin monikäyttöisiä tiloja ja käyttäjäryhmiä on paljon, mikä asettaa omat haasteensa lukitukselle. Myös erilaisten uhkien lisääntyminen tuo omat haasteensa oppilaitosten turvallisuuden kehittämiseen.
Kodin valintakone : työkalu omakotitaloasukkaan tarvekartoitukseen
Vaatetusalan täydennyskoulutuksen tarvekartoitus : case : Kanta-Häme ja Hämeenlinnan seudun koulutuskuntayhtymän alue
Kotityöpalvelualan osaamistarvekartoitus
Keski-Suomen yritysten koulutus-, kehittämis- ja innovaatiotoiminnan tarvekartoitus Osa C, Yrityskyselyn toteutus ja yritysten innovaatiotoiminnan tarvekartoituksen tuloksia toimialoittain ja seutukunnittain
Hitsauskoulutuksen tarve Lounais-Suomessa
Lähtökohta-analyysi mainostoimiston uudelle digiyksikölle : case:  Yritys X
Mikrolisättyjen kasvien tarvekartoitus
Kantatien 70 parantaminen : tarveselvitys : Tohmajärvi, Värtsilä
Henkilökohtaisen myyntityön kehittäminen pankin varallisuudenhoitopalveluissa : Case: Forssan Seudun Osuuspankki
Tämän opinnäytetyön tavoitteena oli selvittää hitsauskoulutuksen tarvetta ja tarjontaa Lounais-Suomessa. Tämän lisäksi haluttiin selvittää missä, ja mihin hintaan hitsauskoulutusta tällä hetkellä tarjotaan, miten alueen yritykset ovat huolehtineet hitsaajiensa kouluttamisesta tai miten koulutus on hankittu. Tämän lisäksi selvitetään onko yrityksillä tarvetta hitsauskoulutukselle, ja jos on, niin minkälaiselle koulutukselle olisi kysyntää. Työ on laadultaan kvalitatiivinen tapaustutkimus, joka suoritettiin teorian ja empiirisen tutkimuksen avulla. Teoriaosiossa käsitellään hitsausalaa koskevia sääntöjä ja määräyksiä. Empiirinen tutkimus suoritettiin haastattelemalla kahdeksaa histaustöitä suorittavan yrityksen edustajaa. Yhtä haastattelua lukuun ottamatta haastattelut suoritettiin tammi-maaliskuussa 2013. Kaikki haastattelut tehtiin henkilökohtaisesti. Haastatteluista saatujen tietojen perusteella tehtiin tutkimuksen johtopäätökset ja ehdotukset. Tutkimustulosten avulla saatiin selville, että puolet yrityksistä koki tarvitsevansa hitsauskoulutusta henkilökunnalleen. Etenkin alueella toimivat suuret konepajat kokivat tarvitsevansa tietyille osa-alueille täsmäkoulutusta. Hitsauskoulutuksen saatavuuden alueella lähes kaikki yritykset kokivat olevan helppoa. Saatavuuden helppous selittyi sillä, että maksullisia koulutuksia tarjotaan alueella paljon ja niitä on helppo tämän vuoksi saada. Koulutustarjontaan yritysten edustajat olivat lähes tyytyväisiä. Tyytyväisyyteen vaikutti se, että yritysten edustajat eivät kokeneet alueen koulutustarjonnan seuraavan tarpeeksi alueella toimivien yritysten tarpeita. Yritykset hankkivat koulutuksen hitsaajilleen pääasiassa ulkoisten ja sisäisten kanavien avulla. Robotisointi, jauhekaari- ja plasmahitsaus sekä perusasioiden kertaaminen olivat sellaisia asioita, joihin alueen yritysten edustajat toivoivat saavansa koulutusta.
Työnantajan koulutusvähennys : koulutussuunnitelman ja -budjetin laatiminen toimeksiantajayritykselle
Kohti osallisuutta työelämässä: tarvekartoitus ja ehdotelma kehitysvammaisten henkilöiden työelämäosallisuuden tukemisen lähtökohdiksi
Myyntikojujen käyttäjäselvitys ja mallinnus : Torikojujen käyttäjäselvitys ja kojun mallintaminen
Aloittavan kenkä- ja vaateliikkeen markkinointiviestintä
Asiakastarvekartoitus verkkopalvelun kehittämisessä : tapaustutkimus: Muotokonttori Oy
Finnhockey School - jääkiekkoleirien palvelukehitys : case: Kansainvälinen Jääkiekon Kehityskeskus
Hirvaan metsäopiston lämmönvaihtimien mitoitus ja tarkastelu
Keski-Suomen yritysten koulutus-, kehittämis- ja innovaatiotoiminnan tarvekartoitus. Osa C, Yrityskyselyn toteutus ja yritysten innovaatiotoiminnan tarvekartoituksen tuloksia toimialoittain ja seutukunnittain
Markkinoinnilla avainasiakkaaksi : tarvekartoitus oppilaitossegmentille
Rakennetutkimukset ja muutostyöt omakotitalon laajennuksessa
Taustaselvitys Särkiselän leirintäalueen toiminnan kehittämiseksi
Opinnäytetyön aiheena oli tutkia kehitysmahdollisuuksia rakennustyömaan logistiikassa. Työssä tutkittiin rakennusliikkeiden tekniikoita työmaan kalusto- ja materiaalivirtojen hallinnassa. Tarkoituksena oli kerätä haastattelemalla taustatietoa rakennusliikkeiltä rakennuskonevuokraamo Cramo Finland Oy:lle logistiikkapalvelun kehittämistä varten. Palvelun avulla rakennusliikkeillä olisi mahdollista ulkoistaa logistiikkaansa. Työ aloitettiin tammikuussa 2012 keräämällä taustatietoa alan kirjallisuudesta haastatteluja varten. 2012 helmi- ja huhtikuussa tehtyjen haastattelujen perusteella koottiin yhteenveto rakennusliikkeiden tarpeista ja mielipiteistä ulkoisen yrityksen tarjoamaa logistiikan kokonaisvaltaista palvelua varten. Näitä tietoja käytetään mahdollisen tietokoneohjelman kehitystyössä. Tuloksista saatiin käytännön tietoa rakennusliikkeiden toimintatavoista materiaalien, kaluston tilaamisesta, kuljetuksista ja hallinnasta. Haastattelujen perusteella tietokoneohjelmana toimivaan logistiikkapalveluun suhtauduttiin varauksella, mutta sen potentiaali tunnustettiin. Palvelun todettiin soveltuvan parhaiten pääkaupunkiseudulle.
Keski-Suomen yritysten koulutus-, kehittämis- ja innovaatiotoiminnan tarvekartoitus. Osa B, Yrityskyselyn toteutus ja yritysten koulutus- ja kehittämistarvekartoituksen tuloksia seutukunnittain
Asuinkerrostalon kuntoarvio, As Oy Kajaanin Louhikatu 4
Metalliteollisuuden  yritysten resurssitarvekartoitus
Tarvekartoitus vakuutusneuvojan myynnin työvälineenä
Frisbeegolfradan tarvekartoitus ja rakentamissuunnitelma Kälviälle
Tarvekartoituksen merkitys pienasuinrakennuksen sähkösuunnitteluprojektissa
Loppukäyttäjän tarvekartoituksen tuomat hyödyt myyntiprosessissa ja asiakkuuden hallinnassa. Case Aspiration Finder
Ohjaajan työn osaamisvaatimusten ja osaamistasojen määrittely Setlementti Ukonhattu ry:ssä
ICT-alan tarvekartoitus 2011 : yhteenveto työvoiman ja koulutuksen tarvetutkimuksen ja C&Q-osaamistarvekartoituksen haastatteluista
Meluntorjunnan kotelointiratkaisujen konseptisuunnittelu : leukamurskaimen kotelon modulointi
Opinnäytetyön tarkoituksena oli selvittää yritysten kuriiri- ja pienkuljetuspalveluiden tarvetta Keski-Uudenmaan alueella. Opinnäytetyön tavoitteena oli perehtyä kuriiri- ja pienkuljetuspalveluihin, niiden markkinointiin, markkinointisuunnitelmaan ja   -tutkimukseen. Tavoitteena oli selvittää kyselylomakkeiden avulla Keski-Uudenmaan alueella toimivien pienten ja keskisuurten yritysten kuriiri- ja pienkuljetuspalveluiden aikaisempaa käyttöä, eri palvelujen tärkeyttä asiakkaille ja tarvetta kyseisille palveluille lähitulevaisuudessa.    Opinnäytetyön empiirisessä osiossa käytettiin kvantitatiivista tutkimusmenetelmää ja tutkimus toteutettiin kyselytutkimuksena.  Kyselytutkimukseen osallistui Järvenpään, Keravan, Mäntsälän ja Tuusulan alueella toimivia pieniä ja keskisuuria yrityksiä. Markkinointitutkimus toteutettiin toimeksiannon perusteella.    Tutkimuksen tuloksista laadittiin raportti, jota käsiteltiin palaverissa tutkimuksen toimeksiantajan kanssa. Raportti toimitettiin sen jälkeen tutkimuksen toimeksiantajalle toimenpiteiden suunnittelua varten.
Keski-Suomen yritysten koulutus-, kehittämis- ja innovaatiotoiminnan tarvekartoitus Osa A, Yrityskyselyn toteutus ja yritysten koulutus- ja kehittämistarvekartoituksen tuloksia toimialoittain
Keski-Suomen yritysten koulutus-, kehittämis- ja innovaatiotoiminnan tarvekartoitus. Osa A, Yrityskyselyn toteutus ja yritysten koulutus- ja kehittämistarvekartoituksen tuloksia toimialoittain
Tämä opinnäytetyö käsittelee kehitysvammaisten henkilöidenosallisuutta työelämässä. Opinnäytetyön tarkoituksena oli selvittää, miten nykyisellä työtoiminnalla tuetaan kehi-tysvammaisten henkilöiden osallisuutta työelämään ja millaisia tarpeita ja haasteita työelämään tähtäävän toiminnan kehittämiseen liittyy. Tavoitteena oli hahmotella ehdotel-ma uuden toimintamallin lähtökohdiksi. Opinnäytetyö oli työelämälähtöinen, taustaorganisaationa toimi Tampereen Kaupunkilähetys ry. Opinnäytetyö oli laadullinen tutkimus, jonka aineisto koostui kolmen työvalmentajan ryhmäteemahaastattelusta ja kahdesta sähköisestä kyselystä. Kyselyt osoitettiin työtoiminnan ja ammatillisen erityisopetuksen edustajille, ja niihin vastasi yhteensä 17 henki-löä. Aiempien hankkeiden kokemuksia hyödynnettiin benchmarking -menetelmää käyttäen. Opinnäytetyön viitekehys muodostui elinikäisen oppimisen tavoitteista ja täysivaltaisen kansalaisuuden käsitteestä. Viitekehykseni pääteemat olivat yksilökeskeisyys, tuki oppimiseen ja työhön sekä sosiaaliset taidot ja osallisuus. Aineisto analysoitiin käyttäen teoriasidonnaista sisällönanalyysia. Opinnäytetyön tulokset osoittavat, että kehitysvammaisten henkilöiden työelämäosallisuutta tukevalle toiminnalle on tarvetta Tampereella. Tarpeisiin pystytään vastaamaan osittain nykyisellä työtoiminnalla ja työvalmennuksella, mutta erityisesti siirtymävaiheisiin, työtaitojen oppimiseen ja opitun siirtämiseen liittyviin tarpeisiin ei nykyisellä toiminnalla pystytä vastaamaan. Työelämään suuntaava, työpaikanomainen toimintayksikkö kehitysvammaisten työllisyyden vahvistamiseksi koetaan tarpeelliseksi. Aineiston pohjalta koostetun TAITO -toimintamallin ehdotelman lähtökohdiksi tulivat 1) Toiminnan tulee olla yksilökeskeistä 2) Toiminnan tulee mahdollistaa elinikäisen oppimisen tavoitteisiin pyrkiminen 3) Toiminnan tulee tarjota nykyistä vahvempaa tukea työelämäosallisuuden tukemiseen 4) Työelämäosallisuutta tukevalla toiminnalla on vaikutuksia kehitysvammaisen henkilön syrjäytymisen ehkäisemiseen ja hyvinvoinnin lisäämiseen.
Teollisuushallin rakennushanke
Puutavaran teollisen pintakäsittelylaitoksen tarve ja siihen vaadittavat investoinnit Oulun talousalueella
Erilaiset tarpeet ohjaavat ihmisiä. Näitä erilaisia tarpeita yritykset ja organisaatiot yrittävät tyydyttää. Ihmisten tarpeet muuttuvat muun muassa trendien ja muiden maailmalla vallitsevien tilanteiden vuoksi. Yritykset panostavat nykyisin enemmän asiakkuuksiin ja asiakaslähtöiseen toimintaan, tehdään erilaisia tarvekartoituksia ja tutkimuksia sekä seurataan kuluttajakäyttäytymistä. Asiakastyytyväisyydellä on myös oma tärkeä roolinsa yritysten toiminnoissa. Tämän opinnäytetyön tarkoituksena oli selvittää potentiaalisten asiakkaiden määrää Kesälahden vanhustentukiyhdistys ry:lle Kesälahden alueella. Lisäksi selvitettiin avun tarvetta sekä sitä, että kuinka paljon ihmiset käyttävät tällä hetkellä erilaisia hoivapalveluja ja kuinka paljon he olisivat siitä valmiita maksamaan tulevaisuudessa. Opinnäytetyön teoriaosassa on keskitytty pääasiassa tarpeeseen, asiakkuuden eri osiin, asiakastyytyväisyyteen ja palveluhinnoitteluun. Tutkimus suoritettiin kirjekyselynä ja siihen valittiin kaikki 65 - 79 -vuotiaat vakituisesti Kesälahdessa asuvat henkilöt. Kysymyslomakkeita lähetettiin 538 kappaletta ja kyselyn vastausprosentiksi saatiin noin 44,8 prosenttia. Kyselyyn vastanneista valtaosa (72,2 %) piti tämän hetkistä terveydentilaansa kohtalaisena. Heikkona terveydentilaansa piti 7,1 prosenttia vastanneista. Suurin osa vastanneista ei tarvitse tällä hetkellä apua kotiaskareissa ollenkaan tai harvemmin kuin viikoittain. Eniten apua kaivattiin kodin korjaustöissä, lumenluonnissa ja siivouksessa.
Sisätautiosaston sairaanhoitajien osaamisalueiden ja osaamistasojen kuvaus sekä osaamisen kehittämisen mallin käyttöönottosuunnitelma
Asiantuntijapalvelujen suunnittelu : tapauksena: Naturpolis Kuusamo, koulutus- ja kehittämispalvelut
Konsultoivalle myynnille on olemassa useita eri nimityksiä. Yhteisinä piirteinä näille voidaan nähdä asiakaslähtöinen ajattelutapa myyntityössä ja asiakkaalle tehtävä tarvekartoitus. Konsultoiva myynti tapahtuu verkostoissa, jotka ovat tärkeä osa yrityksen vaikutuspiiriä. Jälleenmyyntiverkostoista voidaan ajan kanssa rakentaa kumppanuussuhteita, joissa molemmat osapuolet toivovat toiselle menestystä.  Opinnäytetyön tavoitteena oli kehittää led-valaistukseen liittyvän Solartic-tuotemerkin tulevaa konsultoivaa jälleenmyyntiverkostoa. Teoriaosassa selvitettiin, mitä ovat konsultoiva myynti, verkostot ja verkostoituminen sekä jälleenmyynti. Empiirisessä osassa selvitettiin Solartic-tuotemerkin potentiaalisten jälleenmyyjien odotuksia ja toiveita yhteistyöltä sekä käsityksiä ja mahdollisuuksia konsultoivasta myynnistä. Samoja asioita selvitettiin myös Solartic-tuotemerkin nykyisiltä jälleenmyyjiltä ja myyntiedustajilta. Saatuja tuloksia verrattiin maahantuojan mielipiteisiin näistä asioista. Tärkeimpänä asiana sellaisissa yrityksissä, joissa ei vielä ole Solartic-tuotteiden edustusta, tuli esille koulutus. Koulutusta toivottiin niin tuotetietouteen kuin myyntitekniikkaankin liittyen ja sitä toivottiin nimenomaan maahantuojan suunnalta. Erilaiset myynnintukimateriaalit, kuten tuotekortit, asiakkaille jaettavat esitteet ja hyvät internetsivut koettiin tärkeiksi asioiksi tälle ryhmälle. Niissä yrityksissä joissa jo on Solartic-tuotemerkin edustus, suurimpana esille nousseena asiana voitiin nimetä sitoutumisen puuttuminen. Maahantuojan tärkeimpänä pyrkimyksenä oli jälleenmyyjien sitouttaminen maahantuojan tuotteisiin, niin että voitaisiin puhua kumppanuudesta, jossa tiedon siirto ja yhteistyö olisivat mahdollisimman avoimia. Jotta konsultoivan jälleenmyyntiverkoston käsite toteutuisi, vaatii se maahantuojalta aitoa halua lähteä kehittämään yhteistyötä jälleenmyyjien kanssa.   Jälleenmyyjän on toteutettava kaikessa myynnissään konsultoivan myynnin periaatetta ja näin sitouttamaan asiakkaita yritykseen ja tuotemerkkeihin. Panostamalla konsultoivaan jälleenmyyntiverkostoon maahantuojalla on mahdollisuus saada kilpailuetua muihin alalla toimijoihin nähden. Jälleenmyyjän panostaessa konsultoivaan myyntiin, myyntitulokset suurella todennäköisyydellä kasvavat ja asiakkaat tekevät uusintaostoja.
